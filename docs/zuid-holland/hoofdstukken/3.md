# Vraagstuk en toegevoegde waarde

Dit hoofdstuk beschrijft het vraagstuk en de toegevoegde waarde. 

<figure>
<img src="../images/vraagstukenwaarde.png" alt="visuele weergave van de paragraven die men kan verwachten in dit hoofdstuk" width="50%">
<figcaption>De vragen bij het vraagstuk en de toegevoegde waarde</figcaption>
</figure>



## Welk vraagstuk willen we oplossen?

### View vanuit Provincie

De provincie wil inzicht in welke materialen (samenstelling en herkomst) er zijn gebruikt in asfaltlagen van provinciale wegen om:

1. Inzicht in de kwaliteit en prestatie van de asfaltmaterialen van het wegennetwerk te hebben voor assetmanagement: dataegdreven beheren van het asfalt;

2. Monitoren en analyseren van materiaalgegevens van asfalt t.b.v. circulariteit: het kunnen hergebruiken van de bouwsoffen in het asfalt aan het einde van de levensduur.

3. Weten waar welke bouwstoffen zijn gebruikt om goed zich te hebben op locaties waar onwenselijke materialen aanwezig zijn voor volksgezondheid en milieu.

Scope voor deze use case: asfaltverhardingen. 
Daarna wil de provincie gaan werken aan staal en beton. 

Er is reeds een informatiebehoefte asfalt vastgesteld met een informatiemodel ovan de provincie Zuid-Holland; dit is de basis voor de inrichting van een applicatie en data-opslag van het materialenpaspoort. Deze is opgesteld op basis van het Pavement Information Model (PIM) en de Weginfra-OTL (nagenoeg gelijk aan PIM), en getoetst door de assetgroep Wegen en Team Duurzame Infrastructuur. De informatiebehoefte is opgezet om specifiek de asfalttechnische eigenschappen van de toegepaste mengsels te verzamelen, aangevuld met gegevens over de kwaliteit van aanbrengen.  

Gezamenlijk laten die samengevat goed zien welk types asfalt, met welke aanvullende stoffen en welke mate van recycling (PR) zijn toegepast. Maar ook wat de uiteindelijke hoeveelheden zijn geweest. 

### View vanuit wegenbouwer

Een wegenbouwer wil: 

In deze use case onderzoeken we of dit onderdeel kan worden van de samenhangende datastandaarden voor de openbare ruimte en infrastructuur met daarbij ook nadrukkelijk de vraag of de realiserende opdrachtnemers deze informatie goed kunnen aanleveren.


<figure>
<img src="../images/wegconstructie.png" alt="visuele weergave van de opbouw van de wegconstructie, van onder naar boven: Natuurlijke ondergrond,  grondverbetering, grondoppervlak, zandbed, fundering, onderlaag, tussenlaag, deklaag" width="100%">
<figcaption>De opbouw van een wegconstructie</figcaption>
</figure>

## Voor wie is het vraagstuk?
Intern: de assetmanager wegen van Zuid-Holland als verantwoordelijke voor het behalen van circularitetisdoelstellingen.

Extern: De realiserende partijen die uiteindelijk tot beter hergebruik van de materialen moeten kunnen komen op basis van een [=materialenpaspoort=], en die ook de aanleggegevens moeten kunnen aanleveren.


## Welke opgave ligt aan het vraagstuk ten grondslag?​
De provincie Zuid-Holland staat voor de uitdaging om haar infrastructuur toekomstbestendig en duurzaam te maken, waarbij het terugdringen van milieubelasting en het bevorderen van circulariteit centraal staan. 

In asfaltmengsels worden allerlei hulp- en vulstoffen gebruikt, waarvan op voorhand niet bekend is of het gebruik hiervan mogelijk ongewenste gevolgen heeft in de toekomst. Het makkelijkste voorbeeld is de toepassing van teer in asfalt in het verleden, wat inmiddels al jaren is verbannen vanwege de kankerverwekkende eigenschappen. Maar het kan ook een stof zijn die bijvoorbeeld op termijn niet goed verwerkbaar lijkt te zijn in asfaltcentrales bij recycling, waardoor het niet geaccepteerd wordt bij terugname. Dit laatste begint nu te spelen voor PMB’s, polymeer gemodificeerde bitumen, die op grote schaal zijn en nog steeds worden toegepast. 


## Wat zijn de grootste knelpunten?​

### Knelpunt 1. Geen eenduidige standaard voor [=materialenpaspoort=]
Er is geen gestandaardiseerde en praktische manier om deze informatie systematisch vast te leggen, uit te wisselen en toe te passen in beheer, onderhoud en nieuwe projecten. Hierdoor is het lastig om grip te krijgen op de milieu-impact van materialen en om onderbouwde keuzes te maken die bijdragen aan de circulaire economie en de duurzaamheidsdoelstellingen van de provincie.

Datamodellen voor materialenpaspoorten zijn eerder opgesteld als onderdeel van het programma Circulair Bouwen 2023 (CB’23), maar deze zijn nooit geïmplementeerd in praktische, digitale oplossingen.

### Knelpunt 2. [=materialenpaspoort=] past niet in huidige applicaties
Na een eerdere verkenning bleken bestaande applicaties niet (goed) geschikt voor het bijhouden van gedetailleerde materiaalgegevens. Daarom bleven gedetailleerde materiaalgegevens van kunstwerken, wegen en damwanden vooralsnog zonder duidelijk opslagplek en tools om deze gegevens te raadplegen en te analyseren. Daarom wil de provincie een assetinformatiesysteem gaan gebruiken waarin informatie wordt opgeslagen op basis van informatiemodellen van open standaarden zoals het IMBOR. 


 


## Welke maatschappelijke waarde willen we realiseren?
circulariteit van materialen n de openbare ruimte en infrastructuur leidt tot mninder afval, minder uitstoot van broekasgassen en meer strategische autonomie omdat minder aardolieproducten hoeven te worden geïmporteerd voor aanleg en beheer.


## Wat zijn onze inhoudelijke doelen?​


Vanuit deze use case wordt hieraan invulling gegeven met een [=materialenpaspoort=] voor asfaltverhardingen, dat aansluit op de informatie die vanuit realiserende partijen beschikbaar is volgens hun weginfra-NL-OTL, en dat aansluit op de informatie van de wegbeheerder volgens het IMBOR.

Een [=materialenpaspoort=] is een dataset waarin alle materialen en grondstoffen van een product worden vastgelegd. Naast de productcompositie kan het ook informatie bevatten over bijvoorbeeld de herkomst van materialen, milieueffecten, losmaakbaarheid en potentieel hergebruik. Een materialenpaspoort bevordert duurzaamheid en de circulaire economie door transparantie en door het faciliteren van hergebruik van materialen.

Er moeten oplossingen zijn voor de volgende vraagstukken rondom materialenpaspoorten:

1. Een dataportaal voor het ontvangen en accepteren van leveringen materiaalgegevens uit projecten moet gebruik kunnen maken van een standaard uitwisselafspraak (techniekkeuze voor een datadienst), conform de uitgangspunten van de referentie-architectuur van het DOOR-programma.

2. Een applicatie voor het raadplegen en analyseren materiaalgegevens moet kunnen worden ingericht met een standaard [=materialenpaspoort=] op basis van open datastandaarden als IMBOR en Weginfra-NL-OTL.

3. Een assetinformatiesysteem moet kunnen worden ingericht met een standaard [=materialenpaspoort=] op basis van open datastandaarden als IMBOR en Weginfra-NL-OTL voor het opslaan en federatief delen van materiaalgegevens.
 


## Welke criteria hanteren we om deze doelen meetbaar te maken?​
Kritieke succesfactoren zijn:

1. Duidelijke definities van gevraagde data en datakwaliteitscontrole voor om consistentie en bruikbaarheid van data te garanderen. 

2. Betrokkenheid van aannemers en projectleiders om te zorgen dat applicatie aansluit bij de praktijk. 

3. Gebruiksvriendelijke data-invoer en interface om adoptie te bevorderen. 

4. Toepasbaarheid voor andere assets dan asfalt in gedachten houden tijdens ontwikkeling. 