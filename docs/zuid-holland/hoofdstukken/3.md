# Vraagstuk en toegevoegde waarde

Dit hoofdstuk beschrijft het vraagstuk en de toegevoegde waarde. 

<figure>
<img src="../images/vraagstukenwaarde.png" alt="visuele weergave van de paragraven die men kan verwachten in dit hoofdstuk" width="50%">
<figcaption>De vragen bij het vraagstuk en de toegevoegde waarde</figcaption>
</figure>



## Welk vraagstuk willen we oplossen?

### View vanuit Provincie

De provincie wil inzicht in welke materialen (samenstelling en herkomst) er zijn gebruikt in asfaltlagen van provinciale wegen om:

1. Inzicht in de kwaliteit en prestatie van de asfaltmaterialen van het wegennetwerk te hebben voor assetmanagement: dataegdreven beheren van het asfalt.

2. Monitoren en analyseren van materiaalgegevens van asfalt t.b.v. circulariteit: het kunnen hergebruiken van de bouwsoffen in het asfalt aan het einde van de levensduur.

3. Weten waar welke bouwstoffen zijn gebruikt om goed zich te hebben op locaties waar onwenselijke materialen aanwezig zijn voor volksgezondheid en milieu.

Scope voor deze use case: asfaltverhardingen. 
Daarna wil de provincie gaan werken aan staal en beton. 

Er is reeds een informatiebehoefte asfalt vastgesteld met een informatiemodel ovan de provincie Zuid-Holland; dit is de basis voor de inrichting van een applicatie en data-opslag van het materialenpaspoort. Deze is opgesteld op basis van het Pavement Information Model (PIM) en de Weginfra-OTL (nagenoeg gelijk aan PIM), en getoetst door de assetgroep Wegen en Team Duurzame Infrastructuur. De informatiebehoefte is opgezet om specifiek de asfalttechnische eigenschappen van de toegepaste mengsels te verzamelen, aangevuld met gegevens over de kwaliteit van aanbrengen.  

Gezamenlijk laten die samengevat goed zien welk types asfalt, met welke aanvullende stoffen en welke mate van recycling (PR) zijn toegepast. Maar ook wat de uiteindelijke hoeveelheden zijn geweest. 

<figure>
<img src="../images/wegconstructie.png" alt="visuele weergave van de opbouw van de wegconstructie, van onder naar boven: Natuurlijke ondergrond,  grondverbetering, grondoppervlak, zandbed, fundering, onderlaag, tussenlaag, deklaag" width="100%">
<figcaption>De opbouw van een wegconstructie</figcaption>
</figure>

### View vanuit wegenbouwer

Een wegenbouwer wil: 

1. Innoveren met nieuwe asfaltmengsels, ingrediënten en bouwstoffen om hiermee kosten te besparen of betere kwaliteit te kunnen leveren.
2. Kwaliteit borgen: Inzicht in de toegepaste bouwstoffen en mengsels tijdens het wegenbouwproces
3. Inkoop en uitvoering plannen

Het samenwerkingsverband van aannemers rondom de applicatie [=PIM=] heeft een productpaspoort asfalt ontwikkeld, op basis van de informatie die beschikbaar is vanuit het PIM systeem, dat bedoeld is voor het aansturen van de inkoop van bouwstoffen, de productie van asfaltmengsels en de aanleg van het asfalt. 

Wens is om te zorgen voor een landelijke afspraak over het leveren van een productpaspoort of materialenpaspoort, met een standaard format. Dit scheelt maatwerk-oplossingen maken per opdrachtgever of per project.

## Voor wie is het vraagstuk?
Intern: de assetmanager wegen van Zuid-Holland als verantwoordelijke voor het behalen van circularitetisdoelstellingen.

Extern: De realiserende partijen die uiteindelijk tot beter hergebruik van de materialen moeten kunnen komen op basis van een [=materialenpaspoort=], en die ook de aanleggegevens moeten kunnen aanleveren.


## Welke opgave ligt aan het vraagstuk ten grondslag?​
De provincie Zuid-Holland staat voor de uitdaging om haar infrastructuur toekomstbestendig en duurzaam te maken, waarbij het terugdringen van milieubelasting en het bevorderen van circulariteit centraal staan. 

In asfaltmengsels worden allerlei hulp- en vulstoffen gebruikt, waarvan op voorhand niet bekend is of het gebruik hiervan mogelijk ongewenste gevolgen heeft in de toekomst. Het makkelijkste voorbeeld is de toepassing van teer in asfalt in het verleden, wat inmiddels al jaren is verbannen vanwege de kankerverwekkende eigenschappen. Maar het kan ook een stof zijn die bijvoorbeeld op termijn niet goed verwerkbaar lijkt te zijn in asfaltcentrales bij recycling, waardoor het niet geaccepteerd wordt bij terugname. Dit laatste begint nu te spelen voor PMB’s, polymeer gemodificeerde bitumen, die op grote schaal zijn en nog steeds worden toegepast. 


## Wat zijn de grootste knelpunten?​

### Knelpunt 1. Geen eenduidige standaard voor [=materialenpaspoort=]
Er is geen gestandaardiseerde en praktische manier om deze informatie systematisch vast te leggen, uit te wisselen en toe te passen in beheer, onderhoud en nieuwe projecten. Hierdoor is het lastig om grip te krijgen op de milieu-impact van materialen en om onderbouwde keuzes te maken die bijdragen aan de circulaire economie en de duurzaamheidsdoelstellingen van de provincie.

Datamodellen voor materialenpaspoorten zijn eerder opgesteld als onderdeel van het programma Circulair Bouwen 2023 (CB’23), maar deze zijn nooit geïmplementeerd in praktische, digitale oplossingen.

Er is een goede afweging nodig tussen wat de wegenbouwer praktisch gezien kán leveren, en wat ook echt nodig is voor het beheer en voor het oogsten en verwerken van het asfalt aan het einde van de levensduur.

Daarnaast is ook nodig om één landelijk uitwisselprotocol of uitwisselformaat af te spreken, zodat applicaties daarop kunnen worden ingericht. Nu worden voor elke opdrachtgever maatwerk oplossingen gebouwd om data te kunnen leveren. 

### Knelpunt 2. [=materialenpaspoort=] past niet in huidige applicaties
Na een eerdere verkenning bleken bestaande applicaties niet (goed) geschikt voor het bijhouden van gedetailleerde materiaalgegevens. Daarom bleven gedetailleerde materiaalgegevens van kunstwerken, wegen en damwanden vooralsnog zonder duidelijk opslagplek en tools om deze gegevens te raadplegen en te analyseren. Daarom wil de provincie een assetinformatiesysteem gaan gebruiken waarin informatie wordt opgeslagen op basis van informatiemodellen van open standaarden zoals het IMBOR. 

### Knelpunt 3. Bedrijfsgevoelige informatie van opdrachtnemer
Terughoudendheid bij de opdrachtnemer in het delen van informatie kan veroorzaakt worden omdat de informatie op twee manieren bedrijfsgevoelig kan zijn:

1. De data geeft inzicht in de kwaliteit, die kan afwijken van het contract. Als niet precies is gehouden aan de juiste temperaturen bij aanleg, kan dit contractuele consequenties hebben; overigens wordt vaak ook door opdrachtgever druk gelegd om bij minder optimale weersomstandigheden toch door teg aan met aanleggen, omdat het belang om de weg weer op tijd open te hebben voorkeur heeft. 
2. Door het recept van het mengsel te delen kan de concurrentie ook efficiënter en/of met minder CO2-uitstoot produceren, zonder de kosten te maken voor research en development. Dit zorgt voor benadeling van een partij die gegevens deelt boven een partij die dit niet doet. 

### Knelpunt 4. De opdrachtnemer beschikt niet over alle informatie
De volgende soorten informatie zijn niet altijd beschikbaar:
1. **Asfaltcentrale** De verwerking van het mengsel in de asfaltcentrale wordt gereguleerd met CE-keuringen. Daarmee wordt de kwaliteit gegarandeerd. De asfaltcentrale is daarom niet verplicht om allerlei operationele data te delen die ontstaat tijdens de fabricage. De wegenbouwer beschikt daarom niet altijd over de precieze mengverhoudingen of temperaturen tijdens het produceren. Overigens is dit, door dezelfde CE-keuring, ook niet per sé nodig voor het bewaken van de kwaliteit van het aangelegde asfalt, wat vooral beïnvloed wordt door de temperaturen tijdens aanleg.
2. **Voertuiginformatie** Voertuigen voor het transport en verwerking van het asfalt worden door internationaal opererende bedrijven geleverd. Deze bedrijven leveren niet standaard meetapparatuur mee die locatie, temperaturen enzovoorts vastleggen. Wegensbouwers beschikken daarom niet noodzakelijkerwijs over data uit hun voertuigen. 
3. **Klein onderhoud** De vraag is of de wegenbouwers die klein onderhoudsactiviteiten uitvoeren zoals herstel van gaten in het asfalt klaar zijn voor het leveren van de uitgebreide informatie. 



## Welke maatschappelijke waarde willen we realiseren?
1. **Doelmatig beheer**: Met goede data kan het beheer van de wegen uitgevoerd worden met minder kosten.
2. **Minder hinder**: Met goede data kan het beheer van de wegen gepland worden met minder werkzaamheden en daarmee betere bereikbaarheid.
3. **Duurzaamheid**: Circulariteit van materialen n de openbare ruimte en infrastructuur leidt tot minder afval, minder uitstoot van broekasgassen en meer strategische autonomie omdat minder aardolieproducten hoeven te worden geïmporteerd voor aanleg en beheer.



## Wat zijn onze inhoudelijke doelen?​

Vanuit deze use case wordt hieraan invulling gegeven met twee doelen:

1. Een voorstel opleveren voor een landelijk standaard [=materialenpaspoort=] voor asfaltverhardingen, dat aansluit op de informatie die vanuit realiserende partijen beschikbaar is volgens hun weginfra-NL-OTL, en dat aansluit op de informatie van de wegbeheerder volgens het IMBOR. Waarbij het voorstel al is afgestemd met zowel de wegenbouwers in het PIM-samenwerkingsverband, als met opdrachtgevers verenigd in het DOOR-programma.

2. Een afspraak maken over het uitwisselprotocol en/of het uitwisselformaat waarmee het paspoort wordt uitgewisseld. Eventueel met een "high tech" variant en een "low tech" variant om de verschillen in digitaliseringsniveau in de sector te overbruggen.



## Welke criteria hanteren we om deze doelen meetbaar te maken?​
Kritieke succesfactoren zijn:

1. Duidelijke definities van gevraagde data en datakwaliteitscontrole voor om consistentie en bruikbaarheid van data te garanderen. 

2. Betrokkenheid van wegenbouwers en opdrachtgever om te zorgen dat er een gedragen materialenpaspoort voor asfalt komt.

3. Beschikbaarheid van de data bij de meerderheid van de wegenbouwers.

4. Afspraken over bedrijfsgevoelige informatie.

## Randvoorwaarden voor succesvolle implementatie
De randvoorwaarden voor succesvolle implementatie ligt in de gebruiksvriendelijkheid en beschikbaarheid van applicaties:

1. Voor de provincie: Een dataportaal voor het ontvangen en accepteren van leveringen materiaalgegevens uit projecten moet gebruik kunnen maken van een standaard uitwisselafspraak (techniekkeuze voor een datadienst), conform de uitgangspunten van de referentie-architectuur van het DOOR-programma.

2. Voor de provincie: Een applicatie voor het raadplegen en analyseren materiaalgegevens moet kunnen worden ingericht met een standaard [=materialenpaspoort=] op basis van open datastandaarden als IMBOR en Weginfra-NL-OTL.

3. Voor de provincie: Een assetinformatiesysteem moet kunnen worden ingericht met een standaard [=materialenpaspoort=] op basis van open datastandaarden als IMBOR en Weginfra-NL-OTL voor het opslaan en federatief delen van materiaalgegevens.

4. Voor de wegenbouwer: Deze moet over de informatie beschikken en deze vanuit één of meerdere eigen applicaties of assetinformatiesystemen kunnen leveren aan de opdrachtgever.