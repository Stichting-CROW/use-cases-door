# Toetsing aan Datastrategie DOOR

## Toelichting
Bij het DOOR prgoramma wordt gewerkt met een datastrategie. Onderstaande vragen vormen het toetsingsmechanisme. 


### Bestuur
* Hebben NLCS en IMBOR voldoende bestuurlijke en financiële onderbouwing? 
> Zowel IMBOR als NLCS hebben groot bestuurlijk draagvlak en worden in de praktijk grootschalig toegepast. Voor beide standaarden wordt onderzocht hoe dit kan worden vertaald naar een goede structurele financieringsbasis. Gezien dit vraagstuk is het de vraag of de uitbreiding van de standaarden met een onderlinge alignment wel van voldoende beheerbudget kan worden voorzien. Door mee te doen aan de beleidsmaatregelen van het Bestuursakkoord Digitale Gebouwde Omgeving '27 wordt het bestuurlijk draagvlak vergroot en daarmee de kans op structurele financiering.

* Welke prioriteiten stellen de betrokken partijen, zoals FFL, provincies, waterschappen en gemeenten?
> Binnen het DOOR programma wordt goed samengewerkt aan deze vraagstukken en is de alignment tussen IMBOR en NLCS geprioriteerd. In de praktijk blijkt wel dat het organiseren van voldoende financiering voor ontwikkelingen en voor beheer van de standaarden moeilijk is. Elke organisatie gebruikt eigen politieke en bestuurlijke afwegingen om hieraan bij te dragen. 


* Is het probleem dat de aansluiting moet oplossen helder gedefinieerd?
> Het lange termijn probleem is helder, de project- en beheerstandaarden moeten goed samenhangen om elkaars informatie goed te kunnen benutten. Op korte termijn is het vraagstuk troebeler, omdat er  geen eenduidige dataflow en transformatiepad is tussen beheer en project. 


* Bestaat er een gezamenlijke informatiebehoefte vanuit bestuurlijke opdrachten?
> Ja, de projecten leveren cruciale informatie, als eerste de basisinformatie voor beheer die in het geval van ondergrondse infrastructuur of civiele constructies niet achteraf meer in te winnen valt, daarnaast informatie voor circulair werken waaronder materiaalgebruik en herbruikbaarheid.


* Zijn er bestuurlijke besluiten of stuurgroepdocumenten die de prioriteit onderbouwen?
> Het revisieproces is geïndentificeerd als centrale spil om informatie op te halen, daarbij is de aansluiting van de ontwerp- en bouwstandaard NLCS op beheerstandaarden als IMBOR, GWSW het meest logische startpunt.

* Hebben de beheerders van IMBOR en NLCS een gezamenlijke visie en prioriteit voor de aansluiting?
> Bij NLCS zijn informatie-uitwisseling in de keten en objectgericht werken prioriteit in de doorontwikkeling. De beheerder van IMBOR is onderdeel van het DOOR programma en staat achter de programmadoelen.

* Is er voldoende budget beschikbaar om met de aansluiting te starten?
> De volledige datasets van NLCS en IMBOR zijn zeer omvangrijk, en de aansluiting is niet eenvoudig omdat de standaarden zeer verschillend zijn. Het DOOR programma wordt aanbevolen om dit te beschouwen als een ontwikkeltraject met meerdere uitwerkingen en beproevingen, die leiden tot inzichten in het vervolgtraject. Men kan daarbij één of meerdere hoofdgroepen van NLCS selecteren om als eerste op aan te sluiten en deze aansluiting vervolgens in de praktijk te beproeven in een experiment. Op basis van de ervaringen met dit project kan een vervolg worden ingeschat.


* Zijn er KPI’s geformuleerd om de voortgang en het resultaat te meten?
> Hoewel er nog geen formeel vastgestelde KPI’s zijn voor de aansluiting tussen NLCS en IMBOR, is er wel mogelijkheid tot het opstellen van meetbare indicatoren. Het projectteam zelf kan alleen het aantal gerealiseerde koppelingen tussen objecttypen meten en de mate van herbruikbaarheid van data tussen project en beheer in praktijkexperimenten beproeven. Bij implementatietrajecten door overheden kan men het aantal projecten meten waarin de aansluiting succesvol is toegepast. 


### Organisatie
* Zijn de juiste organisaties, personen en competenties beschikbaar om het project op te starten?
> Door mee te doen aan de beleidsmaatregelen van het Bestuursakkoord Digitale Gebouwde Omgeving '27 zijn zowel opdrachtgevers als opdrachtnemers van projecten beschikbaar voor praktijkexperimenten met het uitwisselen van gegevens. Voor het opstellen van de classificatie van NLCS en aansluiting op IMBOR hebben CROW en DigiGO samen de juiste competenties beschikbaar.

* Is de aansluiting van de modellen in lijn met de Enterprise Architectuur (EA)?
> Het uitgangspunt is de referentie-architectuur van het DOOR programma. Eventuele korte termijn oplossingen moeten voortkomen uit brede behoefte om aan te sluiten op bestaande werkwijzen. Er zal onderbouwd moeten worden waarom een solution afwijkt van de referentie-architectuur. 


* Zijn de structuren, processen en systemen van de betrokken organisaties voorbereid op deze verandering?
> Ja. Het opstellen van een aansluiting tussen twee standaarden moet wel gezien worden als het maken van een derde standaard. Deze derde standaard zal beheerd moeten worden met ten minste een eigen expertgroep en besluitvormingsorgaan. Als de aansluiting leidt tot wensen om de standaarden zelf te veranderen, zijn de bestaande structuren om gebruikerswensen te verwerken beschikbaar.

* Kunnen de organisaties effectief samenwerken binnen de bestaande structuren en cultuur?
> Ja, de beheerorganisaties digiGO en CROW werken nu al nauw samen en hebben een vergelijkbare werkwijze.

* Zijn de rollen en verantwoordelijkheden voldoende gedefinieerd om de uitvoering te faciliteren?
> Voor het ontwikkeltraject zeker, uiteindelijk zal besloten moeten worden wie het beheer opzich neem van een alignment en welke financieringsstructuur daar voor gevonden wordt.

### Informatie
* Is duidelijk welke informatie-elementen binnen de modellen op elkaar moeten worden afgestemd?
> Ja, in het vooronderzoek zijn vergelijkingen opgesteld tussen NLCS en IMBOR. 

* Is een vooronderzoek nodig of kan direct worden gestart met de technische aansluiting?
> Er kan worden gestart met de technische aansluiting, als dit wordt aangepakt als een ontwikkelproject waarbij praktijkervaringen leiden tot aanpassingen ne verbeteringen. 

* Moeten de modellen verder worden gestandaardiseerd of geharmoniseerd voordat ze geïntegreerd kunnen worden?
> De NLCS zal eerst moeten worden gestandaardiseerd op basis van NEN 2660-2. Daarna kan worden vastgesteld of objecten op hetzelfde detailniveau worden vastgelegd, en of op objectkenmerken of waardelijsten geharmoniseerd kan worden. Hierbij zullen domeinexperts betrokken moeten zijn om te bepalen of geharmniseerd moet worden, of dat er een alignment nodig is. 


* Is afstemming nodig met externe partijen, zoals Kadaster (WIBON) of Geonovum (BGT)?
> Er is afstemming nodig tussen CROW en DigiGO.

* Kan de aansluiting na realisatie duurzaam worden beheerd?
> Zolang voor geen van de standaarden duurzame financiering is geregled, kan deze vraag nog niet worden beantwoord. 

* Is de informatiearchitectuur tussen de modellen bekend of moet deze nog worden vastgesteld?
> De informatie-architectuur van de alignment moet nog verder worden uitgewerkt, afhankelijk van de praktijktoetsen en use cases die het DOOR programma oplevert. 

* Moeten er afspraken worden gemaakt over beveiliging en toegang tot de data?
> Nee, er wordt gewerkt met open standaarden en data die geschikt is om te delen als voorbeeld. 

### Data
* Is de toekomstige data-governance vastgesteld?
* Wie is verantwoordelijk voor wijzigingen en beheer van de data na aansluiting?
* Moeten bestaande governanceprocessen worden aangepast of aangevuld?
* Hoe zorgen we ervoor dat de kwaliteit van de modellen behouden blijft na integratie?
* Zijn er afspraken over datamanagement en monitoring na aansluiting?
> Deze vragen zijn niet relevent bij dit project, omdat er niet met operationele instantiedata gewerkt wordt.

### Technologie
* Zijn er afspraken gemaakt over het gebruik van Linked Data binnen de modellen?
> Ja, er wordt uitgegaan van de referentie-archtiectuur van het DOOR programma

* Is het wenselijk en mogelijk om de datamodellen te ‘verlinken’?
> Ja, tot in wqelke mate wordt onderzocht in het project

* Zijn er concrete afspraken over het testen van de aansluiting in een testomgeving?
> Ja, zowel de classificatie als de alignment worden beproefd in experimenten 

* Wie is verantwoordelijk voor het beheer en onderhoud van deze testomgeving?
> VolkerWessles voor de use case Ontwerp en Bouw, Gelderland voor de use case Uitwisseling beheer - porject
