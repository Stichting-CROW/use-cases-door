# Conclusies en aaanbevelingen

## Conclusies
Uit de use cases en huidige praktijk blijkt in elk geval, dat een beheerder zijn bestaande beheerinformatie wil opleveren aan een project, waarbij de geometrie van de bestaande situatie uit een beheersysteem óók in een CAD-tekening op basis van NLCS moet komen. Er is geen gestandaardiseerde beheerdataset waarop gematcht kan worden.

Uit de use cases en huidige praktijk blijkt nog niet één duidelijke dataflow met datatransformaties voor het opleveren van revisies vanuit NLCS tekeningen, of voor het gebruik van de NLCS-modellen als drager van aanvullende informatie. Wel is duidelijk dat er behoefte is aan een uitwisselafspraak voor de specificaties van minimale datasets voor revisie, en aan een uitwisselafspraak voor revisies met inmetingen en objectattributen in een geo-formaat. Deze revisie zou dan met dezelfde datatransformatie als de bestaande situatie ook in een NLCS tekening omgezet kunnen worden.

Omdat geen gestandaardiseerde geo-dataset gedefinieerd is bij IMBOR is de technische oplossingsrichting van matching naar dataset niet voor de hand liggend.

## Aanbevelingen

Om de uitwisseling van beheer- en revisiedata data te kunnen automatiseren moet dit op dit moment voor elk type uitwisselformaat, API of endpoint worden geschreven. Het zou dan ook kosten kunnen besparen in de sector, om standaard uitwisselafspraken te maken bij de huidige praktijk: 

1. Uitwisselafspraken beheerdata
De beheerdata is evident het meest beschikbaar in GIS. Hiervoor zou een standaard uitwisselafspraak gemaakt kunnen worden, eventueel zowel één met een connector om rechtsreeks data te bevragen bij de bron, als het gebruiken van de Geopackage oplossing als data wordt uitgewisseld. 

2. Uitwisselafspraken minimale datasets

3. Uitwisselafspraken revisiedata
Voor revisiedata kan men een afspraak maken hoe de meetgegevens worden aangeleverd, en hoe de objectatributen worden aangeleverd. Er zijn oplossingsrichtingen via GIS en via CAD, waarbij de GIS-oplossing gebruik maakt van bestaande opden uitwisselformaten. Via CAD zal nog veel moeten wijzigen aan de standaard. Daarom lijkt dat niet de meest voor de hand liggende oplossing voor de korte termijn. 

4. collectieve transformatie- en validatie
De implementatie van de standaarden en alignments gaat elke organisatie veel ontwikkelbudget kosten in het standaardiseren van het eigen werkproces, maar ook in het automatiseren van datatransformaties en validaties. Daarom wordt aanbevolen om gezamenlijk te onderzoeken of collectieve scripts, services of andere middelen voor transformatie- en validaties de implementatie kunnen helpen versnellen, en meervoudige implementatiekosten kunnen voorkomen. 
Als beheerdata en revisiedata worden uitgewisseld in GIS-formaten, zou een datatransformatie naar een "kale" NLCS-tekening zonder extra uitwisselafspraken op korte termijn het meest haalbaar zijn. Dit kan op basis van één van de technische scenario's voor ontology alignments.

<figure><img src="../images/services.png" alt="Visuele weergave van de uitwisseling waarop services nodig kunnen zijn.">
<figcaption>De cyclys van data-uitwisseling tussen projecten en beheerders en weergave van transformaties en validaties die daarbij nodig zijn</figcaption>
</figure>