# Technische scenario's

## Oplossingsrichtingen alignments


### Variant 1 Matching naar dataset

De meest basale oplossing werkt met matching ten opzichte van een geodataset. 
De huidige mappingstabellen bij NLCS, NLCS-BGT en GWSW-NLCS werken op basis van dit principe, er is een experimentele vergelijking tussen verkeersborden in NLCS en de verkeersborden in de George-database van het Nationale Dataportaal Wegen. 

Dit is de goedkoopste manier om een oplossing te ontwikkelen. 
Het vraagt om een afspraak, dat beheerinformatie in een geoformaat wordt opgeleverd, daarnaast moet duidelijk zijn welke kenmerken meegegeven worden aan de objecten met welke domeinwaarden. Op basis van deze kenmerken kan gematch worden met de laagnaam en de symbolen uit NLCS.

Met scripts kunnen datatransformaties worden geschreven in twee richtingen: van de geodataset van de beheerder naar NLCS-CAD en weer terug. 

Omdat het een vergelijking op termen is, levert deze oplossing een relatief hoge beheerlast op bij wijzigingen aan NLCS of de gematchte standaard.

<figure><img src="../images/matchingdataset.png" alt="Visuele weergave van de matching tussen nlcs en een dataset, via laagnaam en de symbolen uit NLCS en de attributen en domeinwaarden uit een standaard.">
<figcaption>Variant 1 Matching naar dataset</figcaption>
</figure>


### Variant 2 Alignen informatiemodellen met huidige NLCS
Een stap verder is de oplossing, waarbij semantisch gematcht wordt aan het informatiemodel. 
Dit is voorbereid in de experimentele mapping van GWSW en NLCS, een ander voorbeeld is de relatie tussen verkeersborden in NLCS en de standaard verkeersborden in het in ontwikkeling zijnde Informatiemodel Verkeersborden.

De kosten van ontwikkeling zijn iets hoger. Wel kan gebruik gemaakt worden van bestaande alignments, voor IMBOR hoeft geen alignment meer gemaakt te worden naar het rioleringsgedeelte zolang dit al is gedaan bij het GWSW. 

De beheerlast is gemiddeld, omdat veranderingen in de standaarden geutomatiseerd opgespoord kunnen worden en gericht verbeterd. 


<figure><img src="../images/matchingnlcsbasis.png" alt="Visuele weergave van de matching tussen nlcs en een standaard.">
<figcaption>Variant 2 Alignen informatiemodellen met huidige NLCS</figcaption>
</figure>

### Variant 3 NLCS classificatie maken en alignen met informatiemodellen
Een nog meer toekomstbestendige stap is het eerst opstellen van een NLCS classificatie, en daaraan matchen.

Een NLCS classificatie geeft een voorbereiding op aansluiting op het digitaal stelsel gebouwde omgeving en de internationale open BIM standaarden waaronder IFC en IDS. et de NLCS classificatie kunnen zowel in 2D als 3D ontwerpen en revisietekeningen de objecten herkend worden. 

De kosten voor ontwikkeling liggen hoger, en het groeipad is langer, omdat de classificatie moet worden ontwikkeld en beproefd in samenwerking met ingenieursbureaus en aannemers. De beheerders uit hte DOOR programma kunnen dit niet stand-alone realiseren, maar kunnen meedoen in het landelijke programma rondom uitwisseling van areaalinformatie bij digiGO.

De beheerlast is gemiddeld, omdat veranderingen in de standaarden geutomatiseerd opgespoord kunnen worden en gericht verbeterd. 

<figure><img src="../images/classificatienlcs.png" alt="Visuele weergave van de matching tussen nlcs via een classificatie met de standaarden.">
<figcaption>Variant 3 NLCS classificatie maken en alignen met informatiemodellen</figcaption>
</figure>

## Oplossingsrichtingen uitwisselafspraken
Om de transformatie van data te kunnen automatiseren moet dit voor elk type uitwisselformaat, API of endpoint worden geschreven. Het zou dan ook kosten kunnen besparen in de sector, om standaard uitwisselafspraken te maken bij de huidige praktijk. 


### Uitwisselafspraken beheerdata
De beheerdata is evident het meest beschikbaar in GIS. Hiervoor zou een standaard uitwisselafspraak gemaakt kunnen worden, eventueel zowel één met een connector om rechtsreeks data te bevragen bij de bron, als het gebruiken van de Geopackage oplossing als data wordt uitgewisseld. 

### Uitwisselafspraken mutaties uit NLCS
De mutaties komen evident voort uit CAD. Toch kan men ervoor kiezen om een afspraak te maken over het leveren van revisie in geo-formaat. hierbij spelen de volgende vraagstukken:

1. De NLCS-applicaties of aanverwante applicaties zouden de gebruiker moeten ondersteunen om te zorgen dat de geometriën voldoen aan de vereisten voor transformatie naar GIS. Hiervoor zijn reeds marktoplossingen beschikbaar.
2. In NLCS is minimaal een afspraak nodig, om de identificatie van bestaande objecten uit het beheersysteem te kunnen tonen bij het object in CAD.
3. Ideaal gesproken ziet de ontwerper ook de beheerinformatie bij het obnject in CAD, daarvoor moet een afspraak worden gemaakt hoe deze kan worden verwerkt in of bij een ontwerp. 
4. Indien men de informatie uit de minimale dataset niet kan afleiden uit de laagnaam, symboolnaam en de CAD-paramaters van het object, zal de ontwerper in CAD de minimale dataset moeten zien, en ontbrekende attributen moeten invullen voor oplevering van de revisietekening. 
5. Om neutrale validatieservices te bouwen die bijvoorbeeld verschillen tussen tekeningen kunnen odnerzoeken, is een open uitwisselformaat van de CAD-geometrién met objectidentificatie gewenst. 



## Oplossingsrichtingen collectieve transformatie- en validatie
Het DOOR programma ziet en erkent, dat de implementatie van de standaarden en alignments elke organisatie veel ontwikkelbudget kosten in het standaardiseren van het eigen werkproces, maar ook in het automatiseren van datatransformaties en validaties. Daarom wordt onderzocht of collectieve scripts, services of andere middelen voor transformatie- en validaties de implementatie kunnen helpen versnellen, en meervoudige implementatiekosten kunnen voorkomen. 

<figure><img src="../images/services.png" alt="Visuele weergave van de uitwisseling waarop services nodig kunnen zijn.">
<figcaption>De cyclys van data-uitiwsseling tussen projecten en beheerders en weergave van transformaties en validaties die daarbij nodig zijn</figcaption>
</figure>


