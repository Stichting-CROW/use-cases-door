# Vergelijking NLCS-IMBOR

## Het project
De CORE-gemeenten hebben DigiGO in 2024 gevraagd om NLCS en IMBOR op elkaar aan te sluiten met deze opdracht: 

> NLCS versie 5.x (opname IMBOR 2022), ontwerp tooling, ILS en IFC:
Door NLCS 5.0 uit te bereiden met IMBOR 2022 met als resultaat NLCS 5.x, kan een eerste versie van een “ILS” conform ISO19650, worden gecreëerd, voor het werken met één gemeenschappelijke omgeving welke data levert die actueel en betrouwbaar zijn. Hiermee worden waardevolle informatie in de levenscyclus van ‘ontwerp-bouw/aanleg-Geoinformatie-beheer’ beschikbaar gesteld om zowel de dagelijkse (onderhoud)werkzaamheden uit te kunnen voeren als ook te kunnen beheren (analyseren en programmeren).

 Technische bestanden en inhoudelijke adviezen zijn te vinden vanuit [GitHub issue 187](https://github.com/nl-digigo/NLCS/issues/187).

 ## Vergelijking NLCS - IMBOR
 Een werkgroep met NLCS experts heeft IMBOR en NLCS vergeleken. De werkgroep heeft geconstateerd, dat een vergelijking tussen IMBOR en NLCS niet eenvoudig of eenduidig te maken is maar dat het gaat om een complexe vergelijking. De NLCS laagnamen bevatten verschillende soorten concepten zoals ruimtelijke gebieden, fysieke objecten, materialen en eenheden die al dan niet te matchen zijn met dergelijke concepten in IMBOR. 

Uit het project is verder naar voren gekomen, dat zowel de gebruikersvraag als de oplossingsrichting voor de aansluiting van IMBOR en NLCS niet direct duidelijk is. Uit de reviewsessie van het project met het DOOR programmateam, CROW en DigiGO is gebleken dat er verschillen in inzichten bestaan over korte en lange termijn oplossingen. De volgende vragen zijn tijdens het project nog niet voldoende beantwoord om al een definitieve uitwerking te kunnen maken:

1. Er zijn concrete uitgewerkte use cases nodig waarbij de combinatie van NLCS en IMBOR nodig is. Uit een use case moet blijken welke uitwisselmomenten gefaciliteerd moeten worden, welke informatie moet worden uitgewisseld en met welke uitwisseltechnieken gewerkt moet gaan worden.

2. Zonder use cases kan niet goed worden bepaald, in hoeverre de standaarden geharmoniseerd moeten worden en welk semantisch alignment daarbij nodig is op korte termijn.

3. Er bestaan al diverse alignments naar NLCS, waaronder vanuit de BGT en het PDOK Thema Stedelijk Water. Ook de netbeheerders en waterbedrijven werken aan informatiemodellen die moeten aansluiten op NLCS. De beheerorganisatie van NLCS heeft gevraagd, om te zorgen dat er niet voor iedere uitwisseling of datatransformatie andere alignments en andere uitwisselformaten ontstaan en dit project in een bredere context te bekijken.

4. De opdrachtgever is gevraagd om een voorstel te doen voor de wijze van structurele financiering van een eventueel alignement tussen IMBOR en NLCS. Dit kan niet worden begroot vanuit bestaande beheerbudgetten. Hoe complexer de alignment, hoe meer werk om deze actueel te houden met nieuwe versies van de beide standaarden.

## Ontwerptooling
Deze vraag is onderschat in de opdracht omdat geen duidelijke architectuur vanuit een use case beschreven is. Daarom is niet duidelijk wat gevraagd wordt van welk type softwareleverancier. Daarom is dit onderdeel niet uitgevoerd.

## informatieleveringsspecificatie
Deze vraag is onderschat in de opdracht omdat gebleken is dat er geen duidelijke use case is die leidt tot aanvullingen in de BIM Basis Infra, en de sector eerst aan het werk zal moeten gaan met stelselafspraken om dit goed in te kunnen vullen.

## Aansluiten IFC en NLCS
Deze vraag is onderschat in de opdracht omdat gebleken is dat dit een langere termijn ontwikkeling vraagt waar een veel grotere investering voor nodig is. Er wordt in samenwerking met de BIM Basis Infra een projectplan opgesteld dat zal worden ingebracht in het Bestuursakkoord Digitale Gebouwde Omgeving '27. Het project zal zich richten op het ontwikkelen van een ontwerpclassificatie op basis van NLCS en het maken van implementatievoorbeelden, waarbij de uitwisseling tussen beheer (IMBOR) en project (NLCS) één van de voorbeelden is. 