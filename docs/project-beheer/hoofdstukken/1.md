# Inleiding

## Aanleiding

De CORE gemeenten, Stichting Rioned en CROW hebben de handen ineen geslagen in het [=DOOR-programma=] om voor de sector assetmanagement ​te komen tot een gemeenschappelijke informatiebasis met het volgende doel: ​

> In 2030 beschikken Assetmanagers en hun (keten)partners in de openbare ruimte en infrastructuur over een samenhangend stelsel objectstandaarden in de leefomgeving om de data over hun beheerde assets efficiënt op orde te houden en uit te wisselen.​

Een deel van de objectstandaarden is al uitgewerkt en worden toegepast in diverse (keten) werkprocessen. Het [=DOOR-programma=] richt zich op de ontwikkeling van de ontbrekende standaards en uitwisselingsprotocollen, zodat een samenhangend stelsel ontstaat. Daarom is de focus van DOOR gericht op: 

* Ontwikkeling van ontbrekende informatiemodellen en onderliggende ontologieën.  
* Ontwikkeling van mappings tussen informatiemodellen, die de samenhang verbeteren. 
* Ontwikkeling van afspraken voor de uitwisseling van data binnen (keten)werkprocessen. 

De uitgangspunten voor technische oplossingen staan in de [DOOR-referentiearchitectuur](https://docs.crow.nl/referentie-architectuur/framework/)

## Context 
De CORE-gemeenten zijn niet de enigen met het vraagstuk hoe de informatieketen tussen beheer en projecten te sluiten. Ook de netbeheerders werken aan dit vraagstuk, de waterbedrijven en de stedelijkm spoorbedrijven.
Naast de ontwikkelvraagstukken vanuit de beheerders, spelen ook ontwikkelvraagstukken rondom ontwerp- en bouw. Voor NLCS speelt met name ook de wens, om een classificatie te maken (een informatiemodel) bij NLCS, waarmee de standaard gebruikt kan worden om 3D BIM-modellen uit te wisselen met IFC. Bouwbedrijven willen deze classificatie ook gebruiken om betere informatie uit tekeningen te halen voor bijvoorbeeld kostencalculaties en voorbereiding van inkooporders.

### Informatielandschap
De hoofdstappencontext van het revisieproces wordt weergegeven in onderstaande vereenvoudigde informatiestroom tussen: 

1. De landelijke registraties en de gemeentelijke beheerorganisatie.
2. De beheerder en de projectorganisatie van de gemeentelijke opdrachtgever.
3. De gemeentelijke opdrachtgever en een externe opdrachtnemer. 

<figure>
<img src="../images/ketenproces-revisie.png" alt="visuele weergave van de uitwisseling van informatie tussen landelijke registraties en de beheerder; tussen de beheerder en de projectorganisatie van de opdrachtgever; en tussen interne projectorganisatie en een externe opdrachtnemer.">
<figcaption>De uitwisseling van informatie tussen landelijke registraties en de beheerder; tussen de beheerder en de projectorganisatie van de opdrachtgever; en tussen interne projectorganisatie en een externe opdrachtnemer.</caption>
</figure>
 
## Doel
Het doel is te bepalen hoe NLCS en informatiemodellen het beste verbonden kunnen worden, zodat het DOOR programma kan gaan werken aan het verbinden van NLCS en IMBOR. 

## Scope
De scope is hierbij de situatie, waarbij de beheerder werkt met 2D GIS om informatie vast te leggen over objecten, en het project met 2D CAD werkt. Deze scope is gekozen, omdat dit bij 80% van de projecten in de openbare ruimte en infrastructuur de huidige situatie is. 

Daarbij wordt gezocht naar technische oplossingsrichtingen die haalbaar zijn om te implementeren in of naast de huidige softwarepakketten die gebruikt worden, zowel aan de kant van de beheerder (areaalbeheerpakketten) als aan de kant van projecten (NLCS-applicaties).


## Leeswijzer

* In **hoofdstuk 2** Staan de use cases die bekend zijn bij CROW en DigiGO.
* In **hoofdstuk 3** Staan de resultaten van de vergelijking die gemaakt is tussen NLCS en IMBOR.
* In **hoofdstuk 4** Staat het uitwisselproces van *objectinformatie* tussen beheer en project.
* In **hoofdstuk 5** Staan de onderzoeksvragen per processtap, en de in gebruik zijnde oplossingen om informatie uit te wisselen in deze processtap. 
* In **hoofdstuk 6** zijn de scenario's beschreven voor de technische oplossing om NLCS te verbinden met informatiemodellen.
* In **hoofdstuk 7** Staan conclusies en aanbevelingen.