# Use cases
In de verkenning is onderzocht welke use cases bekend zijn waarin beheerinformatie wordt uitgewisseld met projecten. 

## Use case ontwerpen en bouwen met NLCS
De meest gangbaar voorkomende use case in projecten om te ontwerpen en bouwen met NLCS start met het transformeren van de BGT en het PDOK Thema Stedelijk Water naar een CAD-tekening op basis van NLCS. Met deze gegevens als ondergrond wordt een ontwerp gemaakt. Na de bouw wordt de geometrie opnieuw ingemeten voor de revisietekening. 

<figure><img src="../images/ontwerpenbouwenmetnlcs.jpg" alt="Visuele weergave van ontwerpen en bouwen met NLCS zoals beschreven in de tekst.">
<figcaption>Use case ontwerpen en bouwen met NLCS</figcaption>
</figure>

Deze use case vraagt om het reeds bestaande [technisch scenario variant 1](#variant-1-matching-nlcs-naar-geodataset). Als dit scnenario gebruikt wordt zou de beheerinformatie wel in een gestandaardiseerde geo-dataset beschikbaar moeten zijn. 

## Use case Nijmegen
In de use case van Nijmegen wordt de informatie uit het beheersysteem omgezet naar een CAD-tekening op basis van NLCS. Met deze gegevens als ondergrond wordt een ontwerp gemaakt. Na de bouw wordt de geometrie opnieuw ingemeten voor de revisietekening. Soms gebeurt dit niet, en wordt de ontwerptekening omgezet naar een revisietekening. Daarom zijn er vaak verschillen tussen de revisietekening en de situatie buiten. De beheerder legt vervolgens de revisietekening als onderlegger in het beheersysteem, en verwerkt de verschillen. De gemeente voert ook een eigen meting uit voor de BGT, hierdoor ontstaan verschillen tussen het beheersysteem en de BGT.
De uitgebreide beschrijving van de use case Nijmegen staat [in dit document](https://docs.crow.nl/use-cases-door/nijmegen/).

<figure><img src="../images/usecasenijmegen.jpg" alt="Visuele weergave van de use case van Nijmegen zoals beschreven in de tekst.">
<figcaption>Use case Nijmegen</figcaption>
</figure>

Deze use case geeft nog geen invulling aan een technische oplossingsrichting voor aansluiting van standaarden.

## Pilot Dordrecht
In de pilot Dordracht is onderzocht, of een NLCS-model drager kan zijn van de beheerinformatie, waarbij objectidentificatie nodig is, en ook objectattributen worden meegenomen in de tekening tijdens het ontwerpproces en ook naar de revisietekening. Technisch is bewezen dat het kan, als tenmisnte bij de NLCS standaard aanvullende afspraken worden gemaakt over uitwisseling van attributen bij tekeningen, en over een extra NLCS-status. De pilot werpt vragen op of dit een gewenst en haalbaar pad is voor aanlevering van mutaties: de ontwerper ontwerpt met andere geometrieÃ«n dan een beheerder aanlevert, denk bijvoorbeeld aan hartlijnen en offsets voor een weg in het ontwerp, terwijl de weg als 100 meter vak in de beheergeometrie staat. Het meenemen van de attributen en objectidentificatie zal in elk geval een heel andere werkwijze vragen van de ontwerper. 
Daarnaast is het de vraag, of een revisie niet onafhankelijk moet gebeuren van het ontwerp, waarbij een object wordt ingemeten en de gebruikte materialen worden geregistreerd tijdens het bouwproces. 


<figure><img src="../images/pilotdordrecht.jpg" alt="Visuele weergave van de pilot van Dordrecht zoals beschreven in de tekst.">
<figcaption>Pilot Dordrecht</figcaption>
</figure>

Deze use case vraagt om [technisch scenario variant 2](#variant-2-alignen-informatiemodellen-met-nlcs-laagnamen-en-symbolen) of [technisch scenario variant 3](#variant-3-alignen-informatiemodellen-met-nlcs-classificatie).


## Use case netbeheerders
De netbeheerders werken vanuit een heel andere aanname samen: de beheerinformatie is beschikbaar in CAD, op basis van NLCS. Er is geen transformatie nodig. Daarnaast worden bij de objecten attributen vastgelegd. Hierdoor ontstaat de behoefte om een eigen informatiemodel te kunnen gebruiken in combinatie met NLCS. Voor het vastleggen van atgtributen bij een CAD-tekening is door de netbeheerders een individuele oplossing geimplementeerd met een XML formaat bij een tekening van een leverancier-specifiek formaat (.dwg). De netbeheerders hebben daarnaast voor het verwerken van mutaties net als dordrecht een extra NLCS-status nodig, om onderscheid te kunnen maken tussen nieuwe objecten, en bewerkte bestaande objecten, die in de NLCS standaard nu beide de status Nieuw hebben. Dit verzoek is ingediend bij de beheerorganisatie van NLCS.

<figure><img src="../images/usecasenetbeheerders.jpg" alt="Visuele weergave van de use case van de netbeheerders zoals beschreven in de tekst.">
<figcaption>Use case netbeheerders</figcaption>
</figure>

Deze use case vraagt om [technisch scenario variant 2](#variant-2-alignen-informatiemodellen-met-nlcs-laagnamen-en-symbolen) of [technisch scenario variant 3](#variant-3-alignen-informatiemodellen-met-nlcs-classificatie).


## Use case Amsterdam
De use case van Amsterdam, die ook is overgenomen door Gelderland en Zuid-Holland werkt met een heel ander uitgangspunt. De opdrachtnemer krijgt de bestaande objecten en een minimale dataset mee in een op NEN 2660-2 gestandaardiseerde Geopackage (waar per object al attributen en waardelijsten in staan die uit een "objecttypenbibliotheek" komen, een gemeetne-eigen informatiemodel op basis van de NEN 2660-2 waarin standaarden als IMBOR gebruikt zijn). Na afloop van het project moet de opdrachtnemer een Geopackage terugleveren met de gemeten nieuwe objecten, de vervallen objecten en gewijzigde objecten erin. De NLCS wordt gebruikt door het projectteam, maar niet voor de overdracht naar de beheerder.

<figure><img src="../images/usecaseamsterdam.jpg" alt="Visuele weergave van de use case van Amsterdam zoals beschreven in de tekst.">
<figcaption>Use case Amsterdam</figcaption>
</figure>

Deze use case vraagt om het standaardiseren van de techniek waarmee een minimale dataset wordt uitgewisseld, en het standaardiseren van de techniek waarmee zowel geometrische als alfanumerieke informatie wordt opgeleverd. Er is geen matching nodig tussen NLCS en informatiemodellen, omdat het gebruik van tekeningen tijdens ontwerp en bouw los staat van het opleveren van revisiegegevens.

## Use cases BIM Basis Infra
Heel andere use cases komen vanuit de [=BIM Basis Infra=]. Daarin zitten bouwbedrijven waaronder VolkerWessels, en ingenieursbureaus waaronder Movares die gevraagd hebben om van NLCS een informatiemodel te maken, met als doel om objecten goed te kunnen classificeren in 2D CAD en 3D BIM modellen en te automatiseren met het maken van hoeveelheidsberekeningen, inkoopstaten en dergelijke. Bij de BIM Basis Infra zitten ook opdrachtgevers waaronder Gelderland, die de classificatie willen gebruiken om informatie vanuit het project over te dragen naar beheer. 

Deze use case vraagt om [technisch scenario variant 3](#variant-3-alignen-informatiemodellen-met-nlcs-classificatie).

