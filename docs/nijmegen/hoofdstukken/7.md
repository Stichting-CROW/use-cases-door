# Bouwen

Dit hoofdstuk beschrijft het bouwen: De ontwikkeling van modellen en inrchten van de experimenteeromgeving. Daarnaast is de beschrijving toegevoegd van een al eerder uitgevoerd onderzoek, de Inventarisatie BGT-meting versus revisie.

<figure>
<img src="../images/bouwen.png" alt="visuele weergave van de paragraven die men kan verwachten in dit hoofdstuk">
<figcaption>De vragen bij het bouwen</caption>
</figure>


## Inventarisatie BGT-meting versus revisie

Het direct kunnen importeren van revisiegegevens in de verschillende beheersystemen (**BGT/gemeentelijk beheersysteem**) kan een enorme tijdwinst opleveren. Indien de door de aannemer geleverde gegevens voldoen aan de overeengekomen kwaliteit (volledigheid/nauwkeurigheid) die door de betreffende beheersystemen worden vereist, is een (hernieuwde) inwinning van de objecten in de openbare ruimte overbodig en kunnen beide systemen met behulp van de revisiegegevens relatief eenvoudig up-to-date worden gehouden.  

Bij wijze van proef is onderzocht in hoeverre de revisie-dataset, aangeleverd door de aannemer, overeenkomt met of afwijkt van de inwinningsgegevens van onze eigen landmeter. De vergelijking beperkte zich hierbij tot de locatiegegevens (**x- en y-coördinaten**) van de rioolputten.  

### Datavergelijking  

Testgebied: Woenderskamp en Hof van Holland, Nijmegen Noord  

Datasets:

1. Revisietekening (**AutoCAD-bestand**), aangeleverd door aannemer  
2. Inmeting **BGT** (inwinning landmeter gemeente Nijmegen)  

Met analysetool FME zijn de datasets vergeleken.  

### Analyse  

Om iets te kunnen zeggen over de kwaliteit van de geleverde **CAD-tekening**, zijn de locatiegegevens (**x- en y-coördinaten**) van de objecten (**rioolputten**) in deze dataset vergeleken met de locatiegegevens van de betreffende rioolobjecten die middels inmeting door de landmeter van de gemeente Nijmegen zijn verkregen.  

De locatiegegevens van de rioolobjecten uit deze twee beschikbare datasets zijn vervolgens met elkaar vergeleken (**onderlinge afstand is berekend**) en de resultaten van deze analyse zijn op kaart weergegeven.  

#### Toetsingscriteria  

De toetsingscriteria zijn als volgt gedefinieerd:

<figure>
  <img src="../images/criteria.png" alt="Toetsingscriteria gevisualiseerd, dit zijn de cirteria die verderop in de tekst met bullets zijn beschreven">
  <figcaption>Toetsingscriteria</figcaption>
</figure>

* Is de berekende onderlinge afstand van een rioolput in beide beschikbare datasets kleiner of gelijk aan **10 cm**, dan wordt de revisietekening beoordeeld als **‘nauwkeurig’** en wordt het object als een **groene punt** op de kaart weergegeven.  
* Is de berekende afstand tussen **10 en 25 cm** (dus grotere onderlinge afwijking), dan wordt de rioolput **geel** weergegeven.  
* Is de berekende onderlinge afstand **groter dan 1 meter** of is het object door de landmeter niet aangetroffen, dan verschijnt er een **rode punt** op de kaart.  
* Indien de landmeter in het veld een rioolput constateert die niet op de revisietekening staat, dan wordt dit weergegeven als een **paarse ruit**.  

Deze toetsingscriteria zijn in samenwerking met de **projectleider Waalsprong** tot stand gekomen.  

#### Stappenplan  

1. Converteren **CAD-data** (revisietekening aannemer) naar **GIS-data** t.b.v. publicatie in GIS-software (**QGIS/gemeentelijke Kaartviewer**).  
2. Inlezen meetgegevens landmeter gemeente Nijmegen.  
3. Bepalen onderlinge afstand object (**rioolput**) met behulp van **FME**.  
4. Visualiseren analyseresultaten op basis van de kleurindeling van de toetsingscriteria.  

###
Geleverde revisietekening aannemer (AutoCAD)  
<img src="../images/fragment_revisietekening.png" alt="Fragment geleverde revisietekening aannemer (AutoCAD)" width="600"/>  

Zelfde fragment, BGT-data landmeter gemeente Nijmegen  
Merk op: **zwarte cirkels** zijn de gemeten rioolputten.  

<figure>
  <img src="../images/bgt_data_landmeter.png" alt="BGT-data landmeter gemeente Nijmegen">
  <figcaption>Zelfde fragment, BGT-data landmeter gemeente Nijmegen (zwarte cirkels zijn de gemeten rioolputten)</figcaption>
</figure> 

### Analyseresultaten  

<figure>
  <img src="../images/analyseresultaten.png" alt="Analyseresultaten">
  <figcaption>Analyseresultaten van de vergelijking tussen revisiedata en BGT-data</figcaption>
</figure>

<figure>
  <img src="../images/revisietekening_aannemer.png" alt="Revisietekening aannemer">
  <figcaption>Revisietekening aangeleverd door aannemer</figcaption>
</figure>

<figure>
  <img src="../images/inmeting_bgt.png" alt="Inmeting BGT">
  <figcaption>Inmeting BGT door landmeter gemeente Nijmegen</figcaption>
</figure>

<figure>
  <img src="../images/analyseresultaten.png" alt="Analyseresultaten">
  <figcaption>Detail van de analyseresultaten van de vergelijking tussen revisiedata en BGT-data</figcaption>
</figure>

### Beoordeling resultaten  

De resultaten dienen (**zoals altijd**) kritisch beoordeeld te worden. De mogelijke redenen voor afwijkingen zijn divers en vaak niet toe te schrijven aan één enkele oorzaak.  

### ‘Bijvangst’ data-analyse  

Naast eventuele **nauwkeurigheidsissues** kwamen er voor het gekozen gebied ook andere **onvolkomenheden** aan de oppervlakte, die in feite buiten de scope van de analyse vielen.  

Een opvallende constatering was dat er in een aantal gevallen een **rioolput op de revisietekening stond aangegeven** die door de landmeter **niet** was ingemeten.  

Deze putten ontbraken ook daadwerkelijk in het straatbeeld (**controle via Streetview**). Nader onderzoek wees uit dat in deze gevallen de putobjecten tijdens de **bouwrijpmaakfase** weliswaar weliswaar waren aangelegd, maar dat de putranden tijdens de fase-overgang ‘bouwrijp maken / woonrijp maken’ niet waren opgemetseld waarna het nieuwe straatwerk over deze pas aangelegde putten was aangebracht.

De kosten om dit te herstellen liggen tussen de 3.000 en 4.000 euro per putobject. Deze kosten komen vaak voor rekening van de gemeente omdat deze ‘fouten’ bij oplevering vaak niet gesignaleerd worden en pas bij problemen van het rioolstelsel (dus vaak jaren later) naar boven komen. De data-analyse heeft echter plaatsgevonden kort na oplevering, waarna de aannemer is aangesproken op bovenstaande fouten. Kostenbesparing voor de gemeente Nijmegen: een kleine 60.000 euro.

Deze analyse heeft niet geleid tot de controle van het volledige projectgebied dat is opgeleverd. Deelnemers aan de werksessie wijten dat aan de cultuur binnen de gemeente. 


## Experiment reviesieverwerking

In het experiment revisieverwerking worden de volgende stappen worden onderzocht met hulp van de proefdataset die door de gemeente Nijmegen wordt verstrekt aan CROW:

1. Beheerinformatie riolering publiceren met GWSW-standaard. Hiervoor wordt de geleverde beheerinformatie over putten en rioolleidingen omgezet naar linked data op basis van het GWSW-model.
2. De revisietekening riolering wordt omgezet naar linked data op basis van het GWSW-model, op basis van een test-ontology alignment tussen NLCS en GWSW. Deze wordt gemaakt op basis van de tabel waarmee PDOK Thema Stedelijk Water wordt vergeleken met NLCS.
3. Onderzocht wordt, of de bestaande objecten uit de beheerdata herkenbaar zijn in de revisietekening. Omdat nog niet met objectidentificatie gewerkt kan worden in NLCS, wordt gebruik gemaakt van de aanname, dat een object op dezelfde locatie in de tekening als in de beheerdata, hetzelfde object zijn.
4. Mutaties aan bestaande objecten worden geïdentificeerd, vervallen of bewerkte objecten.
5. Mutaties met nieuwe objecten worden geïdentificeerd.
6. Onderzocht wordt welke attributen reeds bekend zijn op basis van het symbool en/of de laagnaam, deze attributen worden toegevoegd bij de gemuteerde objecten.
7. De verwerking van de mutaties in de beheerdata wordt gesimuleerd.
