# Conclusie

Het is op dit moment nog te vroeg om een experimenteeromgeving in te richten voor een gezamenlijke informatiebasis. Nijmegen loopt ertegenaan dat zij intern en in de samenwerking met derden, onvoldoende het eigen revisieproces volgt en onderliggende afspraken onvoldoende nakomen. De belangrijkste aanbeveling is: werk daar eerst aan. Zorg dat iedereen het belang, de eigen taken en verantwoordelijkheden weet. Ga daarmee aan de slag, spreek elkaar aan en zorg dat de aandacht niet verslapt. Zorg dat de huidige afspraken met betrekking tot de informatie-uitwisseling worden nagekomen. Als het revisieproces goed verloopt is het tijd om naar verdere automatisering te kijken. Dit zal uiteindelijk, wordt door workshopdeelnemers benadrukt, bijdragen aan werkplezier. Daarbij is fysiek samenwerken en elkaar opzoeken beter dan digitale controles in tools.   <br>
<br>
De meest concrete stap zou op dit moment zijn om in projecten met aanpassingen of nieuwbouw aan de riolering te zorgen dat projectleider en opdrachtnemer goed op de hoogte zijn van de nieuwe werkwijze, dit kan bijvoorbeeld gebeuren met een kick-off speciaal gericht op de informatieleveringen die verwacht worden volgens het huidige standaard moederbestek met bijlage over het revisie-dossier. Daarnaast wordt aanbevolen om de rioleringsbeheerder of een specialistische rioolopzichter tijdens de projectfasen "bouwrijp maken" en "woonrijp maken" direct de informatie-leveringen van de aannemer te laten toetsen, zodat gebreken in het informatiedossier bekend zijn voordat overgegaan wordt tot betaling. Het gaat specifiek om deze momenten in het project:

* Bouwrijp maken: 
  * Toetsen werk & uitvoeren meting tijdens en na realisatie bouwrijpfase.
  * Riool inspectie uitvoeren voor het gat dichtgaat tijdens bouwrijp maken
* Woonrijp maken
  * Meting van het op te leveren werk (woon-/inrichting rijp) en uitvoeren rioolinspectie<br>

<br>
Om tot een succesvolle organisatieverandering te komen, zullen na elk project evaluaties gehouden moeten worden, ook met de aannemer, waarbij verbeteringen kunnen worden aangebracht in de standaard bestekken, in het proces van samenwerken en in het stap voor stap verder digitaliseren van het werkproces en daarbij het adopteren van de standaarden GWSW en NLCS. <br>
<br> 
Voor het DOOR-programma kan de use case van Nijmegen worden gezien als een bevestiging van het inzicht, dat het bereiken van de doelen van het programma voor een groot deel afhangt van van de werkprocessen en afspraken binnen organisaties, waarbij gemeenten en provincies hun informatiemanagementprocessen op orde krijgen, hun mensen opleiden en hun systemen aanpassen. Het laten samenhangen van de standaarden is daarbij een randvoorwaarde, maar niet het grootste knelpunt voor succes. <br>
<br> 
Het is op dit moment nog te vroeg om een experimenteeromgeving in te richten voor een gezamenlijke informatiebasis. Nijmegen loopt ertegenaan dat zij intern en in de samenwerking met derden, onvoldoende het eigen revisieproces volgt en onderliggende afspraken onvoldoende nakomen. Wel wordt door de deelnemers van de werksessies aanbevolen, om de beschreven problematiek en het voorgetelde werkproces met een grotere groep deelnemers uit de organisatie te toetsen en hiervoor draagvlak te creÃ«ren. Daarbij moeten in elk geval rioleringsbeheerders, projectleiders en toezichthouders worden betrokken. 
