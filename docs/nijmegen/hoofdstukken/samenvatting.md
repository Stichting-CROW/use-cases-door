Dit document beschrijft de use case van Nijmegen voor het uitwisselen van rioleringsinformatie tussen de beheerder en een projectteam (ingenieursbureau, aannemer) in het kader van het [=DOOR-programma=] <br>
**Inleiding**
De DOOR-gemeenten en CROW hebben de handen ineengeslagen om voor de sector assetmanagement te komen tot een gemeenschappelijke informatiebasis, zodat assetmanagers en hun (keten)partners in de openbare ruimte en infrastructuur in 2030 over een samenhangend stelsel objectstandaarden in de leefomgeving om de data over hun beheerde assets efficiënt op orde te houden en uit te wisselen. Dit willen zij bereiken door middel van usecases, die door de DOOR-gemeenten worden aangeleverd. Nijmegen is de eerste gemeente waar een usecase wordt uitgevoerd voor de revisieverwerking. 

De usecases zijn erop gericht de informatiebehoefte, die in de praktijk leeft, scherp te krijgen om inzicht te krijgen in de benodigde aanpassingen aan informatiestandaarden zoals IMBOR, GWSW en NLCS of onderlinge verbindingen die tussen deze standaarden moeten worden gemaakt, om informatie beter te kunnen uitwisselen in een keten van partijen die werken met de verschillende standaarden. Hiervoor zijn bij gemeente Nijmegen vier workshops gehouden. Tijdens deze workshops is vanuit de maatschappelijke opgave het stakeholderveld geïnventariseerd, het huidige en gewenste revisieproces met daarbij gewenste informatiebehoefte in beeld gebracht. Met deze workshopopbrengsten beoogde gemeente Nijmegen en CROW te bouwen aan een logische structuur en data-deel-afspraken die nodig zijn om invulling te geven aan de informatiebehoeften. De volgende stap zou het inrichten van een experimenteeromgeving zijn waar door middel van een prototype de uitwisseling van data en informatie wordt beproefd, in samenwerking met marktpartijen, zodat er werkbare standaarden ontstaan, die softwareleveranciers kunnen toepassen. Dit resultaat wordt vervolgens vastgelegd in de BORIUS-referentiearchitectuur.

**Uitkomsten usecase-workshops & advies**

<br>
Het doel van de use cases van het [=DOOR-programma=] is technisch van aard: het bepalen van aanpassingen aan informatiestandaarden zoals IMBOR, GWSW en NLCS of te maken onderlinge verbindingen tussen deze standaarden, om informatie beter te kunnen uitwisselen in een keten van partijen die werken met de verschillende standaarden. <br>
<br>
Bij de uitwerking van de use case Nijmegen is gebleken dat de organisatie nog niet toe is aan het digitaliseren van processen. Uit de usecase-workshops zijn de volgende knelpunten naar voren gekomen:

* Knelpunt 01: dubbele inwinning van gegevens
* Knelpunt 02: Te late aanlevering KLIC
* Knelpunt 03: Tegenstrijdige bronnen beheerinformatie
* Knelpunt 04: Beheerdata niet gebaseerd op IMBOR of GWSW 
* Knelpunt 05: Verlies ontwerpparameters bij overdracht naar beheer
* Knelpunt 06: Beheerinformatie ontbreekt in bestekstekening
* Knelpunt 07: Eisen aan oplevering
* Knelpunt 08: Falende controle opleverdossier
* Knelpunt 09: Beheerder niet betrokken
* Knelpunt 10: Opleverdossier te laat, incompleet

**Advies**<br>
Er kan nog niet worden gestart met een experiment omdat te veel onzekerheid bestaat over de architectuur van de oplossing. Het advies is om eerst het revisieproces en samenwerkingsafspraken met ketenpartners op orde te brengen. Een eerste stap is om het informatie-uitwisselingsproces met projecten beter te beschrijven, beter uit te voeren en beter te handhaven. Hiervoor is een cultuur- en organisatieveranderingstraject nodig om ingesleten gewoontes te doorbreken en medewerkers mee te nemen in de veranderingen. 
 
De eerste en meest concrete stap is zou op dit moment zijn om in projecten met aanpassingen of nieuwbouw aan de riolering, ervoor te zorgen dat zowel projectleider als en opdrachtnemer goed op de hoogte zijn van de verwachte informatieleveringen volgens het huidige standaard moederbestek met bijlage over het revisie-dossier., dit kan bijvoorbeeld gebeuren met een kick-off speciaal gericht op de informatieleveringen die verwacht worden.

Een tweede stap is om de rioleringsbeheerder tijdens de projectfasen "bouwrijp maken" en "woonrijp maken" direct de informatie-leveringen van de aannemer te laten toetsen, zodat gebreken in het informatiedossier bekend zijn voordat overgegaan wordt tot betaling. Het gaat specifiek om deze momenten in het project:
* Bouwrijp maken: 
  * Toetsen werk & uitvoeren meting tijdens en na realisatie bouwrijpfase.
  * Riool inspectie uitvoeren voor het gat dichtgaat tijdens bouwrijp maken
* Woonrijp maken
  * Meting van het op te leveren werk (woon-/inrichting rijp) en uitvoeren rioolinspectie<br>
<br>
Een derde stap om de organisatieverandering succesvol te laten zijn is om na elk project evaluaties te houden, samen met de aannemer, zodat verbeteringen kunnen worden aangebracht in de standaard bestekken, in het proces van samenwerken, in het stap voor stap verder digitaliseren van het werkproces, en in het adopteren van de standaarden GWSW en NLCS. 
<br> 
Voor het DOOR-programma kan de use case van Nijmegen worden gezien als een bevestiging van het inzicht vanuit de programmavisie en aanpak, dat het bereiken van de doelen van het programma voor een groot deel afhangt van een cultuur- en organisatieverandering. Gemeenten en provincies krijgen hun informatiemanagementprocessen alleen op orde als zij het revisie- en informatie-uitwisselingsproces en daarbij behorende samenwerkingsafspraken met ketenpartners aanpassen, opvolgen en nakomen, en daarvoor indien nodig hun mensen opleiden en hun systemen aanpassen. Het laten samenhangen van de standaarden is daarbij een randvoorwaarde, maar niet het grootste knelpunt voor succes.  <br>
<br> 
Het is belangrijk om de resultaten, conclusies en voorgestelde vervolgstappen aan het usecase-team voor te leggen en door hen te laten toetsen. Het usecase-team heeft voorgesteld dit met een grotere een grotere groep deelnemers uit de organisatie te willen doen om hiervoor draagvlak te creëren. Daarbij moeten in elk geval rioleringsbeheerders, projectleiders en toezichthouders worden betrokken. Wij adviseren hier een vijfde workshop voor te organiseren.

