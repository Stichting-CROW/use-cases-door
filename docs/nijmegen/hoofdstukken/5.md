# Het ontwerp 

Dit hoofdstuk beschrijft het ontwerp. 

<figure>
<img src="../images/ontwerp.png" alt="visuele weergave van de paragraven die men kan verwachten in dit hoofdstuk">
<figcaption>De vragen bij het ontwerp</caption>
</figure>

## Hoofdstappen
De hoofdstappen worden weergegeven in onderstaande "ideale" informatiestroom tussen: 

1. De landelijke registraties en de gemeentelijke beheerorganisatie.
2. De beheerder en de projectorganisatie van de gemeentelijke opdrachtgever.
3. De gemeentelijke opdrachtgever en een externe opdrachtnemer. 

<figure>
<img src="../images/ketenproces-revisie.png" alt="visuele weergave van de uitwisseling van informatie  tussen landelijke registraties en de beheerder; tussen de beheerder en de projectorganisatie van de opdrachtgever; en tussen interne projectorganisatie en een externe opdrachtnemer.">
<figcaption>De vragen bij het ontwerp</caption>
</figure>


## Analyse bestaande proces

### Landelijke registraties <> Beheer
Voor de [=BGT=] wordt onafhankelijk van de revisiegegevens van het project, altijd door de geo-afdeling een landmeter naar buiten gestuurd en ingemeten. Omdat de aannemer ook nieuw aangebrachte objecten en aansluitingen moet inmeten voor de oplevering van revisiegegevens, wordt buiten dubbel gemeten. Het kan de moeite waard zijn om te onderzoeken, of de revisiemeting van de aannemer de basis kan zijn voor de BGT-levering. 

Voor de [=KLIC=] wordt gebruik gemaakt van de revisietekeningen van de aannemer. De levering van gegevnes gebeurt door de beheerder. 

### Beheer <> Project

#### Moederbestek
Het project krijgt een moederbestek, waarin ook een bijlage is opgenomen over de oplevering van een revisiedossier. Daarin staat voor rioleringen uitgebreid beschreven welke documenten en tekeningen moeten worden opgeleverd. 

#### NLCS-bestekstekening

##### Tegenstrijdige bronnen
Het project maakt een NLCS-bestekstekening, waarbij vaak twee bronnen worden gebruikt: de BGT en de eigen beheerdatabase. Er blijken regelmatig verschillen op te treden tussen deze bronnen, soms door tijdsverschil bij de verwerking naar de BGT, soms omdat de beheerionformatie wordt vastgelegd op basis van de revisietekening, en deze niet de as-built weergeeft maar het ontwerp. Soms wordt door het project nog eens een meting gedaan buiten, om vast te stellen wat de werkelijke situatie is, omdat de informatie niet als betrouwbaar wordt gezien. Dat is de derde dubbele meting in het huidige proces. 


##### Verlies ontwerpparameters
De bestekstekening bevat voor wat betreft bestaande objecten alleen lijnen, punten, symbolen en vlakken. Eventuele ontwerpparameters zoals wegalignement of bijvoorbeeld offsets tussen lijnen uit eerdere ontwerpen zijn niet bewaard door de beheerder.

#### IMBOR en GWSW niet gebruikt
De beheerdatabase is nog niet uitgedrukt in de standaarden [=IMBOR=] of [=GWSW=], de rioleringsgegevens worden niet gepubliceerd in PDOK Thema Stedelijk Water. Daarom kan ook voor de uitwisseling met het projectteam nog niet worden uitgewisseld in herkenbare informatie, en zal dit team zelf in de bron moeten kijken voor informatie en deze transformeren naar NLCS-CAD voor het ontwerp en de bestekstekening. Ook de automatische transformatie van rtioleringsgegevens vanuit PDOK Thema Stedelijk Water naar NLCS kan niet worden gebruikt.

#### Opleverdossier te laat, incompleet
De beheerder krijgt van het projectteam een opleverdossier, zodra  dit geleverd wordt. Vaak wordt dit dossier pas na of ver na afhandeling van de betaling van de aannemer geleverd. Het dossier is vaak niet volledig, en de revisietekeningen geven soms de ontwerpsituatie aan, en niet de ingemeten situatie. De beheerder maakt soms wel een overzicht van gebreken, maar deze worden lang niet altijd aangeleverd.  


### Project <> Opdrachtnemer

#### Beheerinformatie ontbreekt
Bij de beheerinformatie (en de BGT) zit attribuut-informatie over de objecten. Omdat de geometrie wordt omgezet naar CAD op basis van NLCS, kan de beheerinformatie niet in de tekening worden meegeleverd. Dit is een beperking van de CAD-systemen, en bij NLCS is nog geen afspraak beschikbaar over het uitwisselen van attributen bij de objecten in een tekening.  
Op dit moment wordt deze informatie ook niet meegeleverd naar de aannemer. De eigen interne projectorganisatie heeft er wel toegang toe, via een intern beschikbare kaart. 


#### Eisen aan oplevering
De eisen aan oplevering staan in het Handboek Inrichting Openbare Ruimte (HIOR) van de gemeeente, deze zit toegevoegd aan het contract. Daarin staan alleen de eisen van de beheerder, niet de kwaliteitseisen voor de BGT meting, omdat deze nu niet hoeft te worden uitgevoerd door de aannemer.  

Openstaande vragen zijn hierbij: Is het moederbestek, inclusief bijlagen, logisch en goed leesbaar voor een aannemer of uitvoerende partij? Kunnen zij hier eenvoudig mee aan de slag en wordt het risico op fouten in de uitvoering beperkt?  

Biedt het bestek voldoende informatie voor de behoeften van standsrealisatie (doel: controle op correcte uitvoering contract) en stadsbeheer (doel: verwerken mutaties uit project), zodat zij een grondige controle kunnen uitvoeren? Daarnaast is het van belang te beoordelen of de verstrekte informatie voldoet aan alle wettelijke en contractuele verplichtingen.

#### Falende controle opleverdossier
De **projectleider** of **contractmanager** accepteert de oplevering, terwijl de **opzichter** de geleverde revisie archiveert bij de projectdocumenten. Echter, de inhoudelijke controle van de gegevens wordt niet goed uitgevoerd, omdat de **expert** of **beheerder** hierbij niet betrokken is. **Directievoerders** houden toezicht op de correcte fysieke uitvoering van het werk, maar controleren de bijbehorende data niet.

#### Beheerder niet betrokken
De controle op de uitvoering en oplevering van het werk gebeurt door het projectteam. Dat zijn generalisten die niet van alle assets kennis hebben. De beheerder wordt soms wel geraadpleegd (op basis van persoonlijk initiatief), maar heeft geen rol bij de controle van het werk of het opleverdossier.

## Voorzet voor ideaal proces 

### Algemeen
Algemeen adviea aan Nijmegen:
* Borg het revisieproces en breng het naar een hoger  volwassenheids-niveau
* Leg verantwoordelijkheden van alle rollen in het proces expliciet vast, communiceer ze en zie erop toe. Met name deze rollen: aannemer, projectleider gemeente, toezichthouder/ directievoerder, rioolbeheerder, geo-specialist.

### Toetsen ontwerp  
* **Door wie:** Vakinhoudelijk specialist (rioolbeheerder)  
* **Advies aan organisatie:**  
  * Zorg dat een vakinhoudelijk specialist het ontwerp toetst   
* **Advies mbt standaarden:**  
  * Objectpaspoort kunnen identificeren t.b.v.:  
    * Levering aan BGT en KLIC
    * Levering aan Beheersysteem   
    * Levering bestaand areaal aan aannemer  
    * Levering technische specificaties aan aannemer  

### Toetsen werk & uitvoeren meting tijdens en na realisatie  
* **Door wie:** Aannemer  
* **Advies aan organisatie:**  
    * Lever de vereisten aan bij de aannemer voor de levering van ingevulde objectenpaspoorten.
     * Op basis daarvan moet de aannemer toetsen of hij gemaakt  heeft wat hij had moeten maken.
* **Eisen aan het systeem:**  
  * Automatisch invullen van objectenpaspoort van bestaande objecten uit het beheersysteem in de CAD-tekening.   
  * AutoCAD in GIS-bestand omzetten, zodat de beheerder dit met één druk op de knop kan verwerken.  
* **Advies mbt standaarden:**  
  * Open uitwisselformaat voor CAD-geometrie vaststellen en hierover afspraken maken in de standaard (**NLCS**).
  * Open uitwisselformaat voor objectattributen vaststellen en hierover afspraken maken in de standaard (**NLCS**).
  * Stel een open formaat vast waarin de objectenpaspoorten kunnen worden geleverd bij de NLCS tekening.


### Toetsen putten  
* **Door wie:** Geo-afdeling / geautomatiseerd  
* **Advies aan organisatie:**  
  * Deze stap toevoegen aan het bestaande revisieproces  
  * Optimalisatie in automatisering en mogelijke uitbreiding daarvan
* **Advies mbt standaarden:** 
  * Maak afspraken hoe in NLCS de nieuwe of verplaatste objecten kunnen worden geidentificeerd om het verschil te kunnen meten tussen de geometrie van het het ontwerp en de gerealiseerde geometrie in de revisietekening.

### Riool inspectie uitvoeren (voor gat dichtgaat na bouwrijp maken)
* **Door wie:** Toezichthouder + Rioolbeheerder  
* **Advies aan organisatie:**  
  * Aannemer heeft de 'inwendige' toetsing van het riool (zie stap 2). De projectleider van de gemeente moet hier consequent op toezien.
  * Laat de rioolbeheerder (specialist) tijdens het werk direct meedraaien met werkvoorbeheerder (generalist) om de kwaliteit van inspecties te waarborgen.
  


### Besluit: voldoet riool aan de vereisten? Go / no go  
* **Door wie:** Toezichthouder + Rioolbeheerder  
* **Advies aan organisatie:**  
  * Durf aannemer aan te spreken en zaken te verbeteren

### Oplevering (na bouwrijp maken)  
* **Door wie:** Toezichthouder  
* **Advies aan organisatie:**  
  * Zorg ervoor dat de aannemer na bouwrijp maken meteen de oplevering doet van de gegevens, om te voldoen aan de wettelijke termijnen in de WIBON voor levering aan de KLIC.  

### Gegevens opleveren aan KLIC  
* **Door wie:** Aannemer  
* **Advies aan organisatie:**  
  * Rioolbeheerder ziet toe op de uitvoering van deze stap. 
* **Advies mbt standaarden:** 
  * Gegevens voor de KLIC automatisch uit CAD kunnen halen > vraagt om een objectenpaspoort en/of een mapping met NLCS, attributen en eventueel ook 3D hoogtes bij de knooppunten?

### Meting van het op te leveren werk (woon-/inrichting rijp) en uitvoeren rioolinspectie  
* **Door wie:** Aannemer  
* **Advies aan organisatie:**  
  * Aannemer controleert revisiegegevens en levert deze aan gemeente.
* **Advies mbt standaarden:** 
  Gegevens voor BGT en beheersysteem automatisch kunnen generen c.q. kunnen opnemen in het betreffende systeem > > vraagt om een objectenpaspoort en/of een mapping met NLCS, attributen, objectidentificatie van bestaande, gewijzigde of vervallen objecten in de tekening. 

### Controlemeting op de meting van de aannemer  
* **Door wie:** Landmeter  
* **Advies aan organisatie:**  
  *  Vanuit efficientie oogpunt en potentieel personeelstekort onderzoeken of aannemer het werk BGT-klaar kan aanleveren.
  * Risico's en verantwoordelijkheden in kaart brengen en bewust keuzes in maken.
  

### Toetsing revisiedossier  
* **Door wie:** Toezichthouder + Rioolbeheerder  
* **Advies aan organisatie:**  
  * Toetsen op volledigheid van het overdrachtsdossier en vakinhoudelijk toetsen. Dit is inclusief kwaliteit van de data  bij de acceptatie van het opgeleverde werk

### Formele oplevering woon-/inrichting rijp  
* **Door wie:** Toezichthouder + Rioolbeheerder  
* **Advies aan organisatie:**  
  

### Besluit: voldoet de oplevering?  
* **Door wie:**  
  * **Besluit:** Toezichthouder + Rioolbeheerder  
  * **Financiële afwikkeling & actie naar aannemer:** Projectleider  
* **Advies aan organisatiestandaarden:**  
  * Recht van betaling regelen in RAW  
  * Mogelijkheid om een deel van de opdrachtsom in te houden als het werk niet conform specificaties is opgeleverd
