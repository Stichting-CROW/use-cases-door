# Stakeholderanalyse

## Inleiding
Het onderzoek naar de staat en benutting van civiele kunstwerken van TNO [[prognose-vernieuwingsopgave-2023]] stelt dat landelijke coördinatie noodzakelijk is om de enorme opgave beheersbaar te houden. Niet alleen technische gegevens zijn van belang, maar ook bestuurlijke afstemming en programmatische samenwerking tussen overheden. Stuurinformatie op basis van een informatiemodel moet de basis vormen voor gezamenlijke besluitvorming, risicogestuurd beheer en slimme planning van vervanging en renovatie over bestuurslagen heen. Alleen dan kunnen schaaleffecten worden benut en maatschappelijke doelen zoals duurzaamheid, veiligheid en bereikbaarheid integraal worden gerealiseerd.
<br>

Het is cruciaal om deze stakeholdergroep in kaart te brengen om:

1. Overeenstemming te bereiken over informatiestandaarden en -processen;
2. Draagvlak te creëren voor de transitie naar gebruik van gestandaardiseerde informatie over civiele kunstwerken voor het nemen van collectieve beslissingen;
3. Potentiële knelpunten in ketensamenwerking te identificeren (zoals verantwoordelijkheden, datakwaliteit of organisatorische scheiding);
4. Een gefundeerde routekaart te ontwikkelen voor een succesvolle adoptie van digitale assetmanagementmethoden.

Voor elke stakeholder zijn de taken en rollen, en de informatiebehoefte al beschreven bij de use cases. In dit hoofdstuk beschrijven we de verantwoordelijkheden van de stakeholders bij het verzamelen en publiceren van informatie voor de vervangings*en renovatie-opgave. We identificeren per stakeholder knelpunten voor het op landelijke schaal verzamelen en gebruiken van de informatie.

De stakeholders zijn ingedeeld in drie categoriën:
1. **Direct verantwoordelijken**:
Dit zijn de stakeholders die vanuit hun rol directe verantwoordelijkheid dragen voor het beheer, de besluitvorming en uitvoering rondom civiele kunstwerken. Zij nemen operationele of strategische beslissingen, voeren beheer uit of hebben eindverantwoordelijkheid voor prestaties en veiligheid.
2. **Ketenpartners**:
Dit zijn de partijen die ondersteunend of specialistisch bijdragen aan de levenscyclus van civiele kunstwerken. Ze leveren kennis, diensten, producten of toezicht, en werken nauw samen met de direct verantwoordelijken om gezamenlijke doelstellingen te realiseren.
3. **Gebruikers**:
Hierbij wordt met name ingezoomd op defensie, hulpdiensten en vervoerders met grotere voertuigen.

<figure>
<img src="../images/stakeholders.png" alt="visuele weergave van een piramide met van boven naar onderen: (Semi-) overheden (    Cruciale gegevens voor de prognoses ontbreken bij veel organisaties, Gebrek aan informatie over bestaande kunstwerken en personeelstekorten spelen een rol), Ketenpartners in de bouw (Informatie-uitwisseling tussen opdrachtgever en opdrachtnemer is niet digitaal gestandaardiseerd, Gebrekkige informatie over de omgeving, constructieberekeningen, ontwerp en relisatie van bestaande kunstwerken), Het Rijk /  Leger en hulpdiensten / vervoerders (Prognoses zijn onderling niet vergelijkbaar, Data voor beoordeling veiligheid, mobiliteit en bereikbaarheid niet landelijk beschikbaar).
 ">
<figcaption>De stakeholders met hun knelpunten.</caption>
</figure>


## Direct verantwoordelijken


### Asseteigenaren.

De direct verantwoordelijken zijn de <a>Asseteigenaren</a>, ondersteund door <a>Assetmanagers</a> en <a>Beheerders</a>. Het gaat hier om 400+  semi-overheidsorganisaties waaronder RWS en ProRail, gemeenten, provincies en waterscvhappen. 

#### Knelpunten bij asseteigenaren
1. TNO signaleert in het onderzoek naar de staat en benutting van civiele kunstwerken van TNO [[prognose-vernieuwingsopgave-2023]] dat veel organisaties nog geen integrale vervangings- of renovatieprognoses hebben, waardoor cruciale gegevens zoals <a>restlevensduur</a> en lange-termijn vervangingsbehoefte ontbreken. Bovendien worden lifecyclekostenanalyses (LCC), risicobeoordeling, én besluitvormingscriteria (zoals self‑perform vs uitbestedingsstrategieën) vaak niet adequaat onderbouwd.
2. KPI’s en service levels worden niet uniform gemeten of geïnterpreteerd, wat leidt tot onduidelijkheid in prestaties en beleidskeuzes. Omdat er 400+ (semi-)overheden zijn met kunstwerken in de portefeuille wordt integrale afstemming hierdoor bemoeilijkt. 
3. Structurele hindernissen zijn tevens personeels-en capaciteitsgebrek en voor het plannen van de uitvoering van werkzaamheden bestaat onduidelijkheid rondom CO₂‑ en stikstofregelgeving.
4. Op tactisch en operationeel gebied zijn er obstakels zoals beperkte toegang tot centrale databronnen, uiteenlopende definities van gegevens, of onvoldoende betrokkenheid bij landelijke afspraken.

### Landelijke initiatieven asseteigenaren


#### Platform Bruggen
In het samenwerkingsverband Platform Bruggen ([externe link](https://www.platformbruggen.nl/)) is aangegeven dat een 'gegevenswoordenboek' nodig is. Dit platform heeft een functie op het gebied van kennisdeling, maar heeft geen mandaat om de regie te voeren op dit vraagstuk.

#### DigiGO beleidsmaatregel 3
Meer dan 40 publieke en private partijen hebben in het Bestuursakkoord afspraken gemaakt om digitale ketensamenwerking in de Gebouwde Omgeving te versnellen. Ze beloven hierbij specifieke standaarden te gebruiken voor data-uitwisseling in ketenprocessen. DigiGO heeft hierbij geen wettelijke taak of mandaat om dit op gang te brengen, het is een stichting die afhankelijk is van de initiatievn van partijen in de bouwsector om ontwikkelingen te trekken. <br><br>
Rijkswaterstaat geeft in het Bestuursakkoord Digitale Gebouwde Omgeving '27 onder beleidsmaatregel 3 ([externe link](https://www.digigo.nu/digitaal-uitwisselen-areaalinformatie-rijkswaterstaat/)) aan dat gewerkt moet worden aan informatiestandaarden om de renovatie- en vervangingsopgave goed te kunnen aansturen. Deze beleidsmaatregel is al anderhalf jaar in de maak, maar heeft nog niet geleid tot een concrete agenda waarbij de informatie voor de vervangings- en renovatieopgave wordt gestandaardiseerd. Rijkswaterstaat heeft niet de wettelijke taak of het mandaat om namens alle 400+ (semi-)overheden de regie te pakken en moet daarom zoeken naar samenwerking. 

#### Informatiemodel NEN2767 
Een informatiemodel van de [[NEN2767]] is op moment van schrijven in ontwikkeling bij de NEN.

#### NEN2767 - IMBOR
In het Bestuursakkoord Digitale Gebouwde Omgeving '27 onder beleidsmaatregel 3 [externe link](https://www.digigo.nu/digitaal-uitwisselen-areaalinformatie-rijkswaterstaat/) staat dat moet worden gewerkt aan een aansluiting tussen NEN 2767-4 en IMBOR. 

####  AMS project Datagedreven Beheer en Onderhoud 
Het Amsterdam Institute for Metropolitan Studies (AMS) werkt in Project 1.1 Datagedreven Beheer en Onderhoud (DBO) onder het thema "Infra, Toekomstbestendige Leefomgeving" aan standaard datasets voor verschillende soorten kunstwerken waaronder kademuren.  Hier wordt gewerkt aan instantiedatasets van kunstwerken op basis van bestaande standaarden en met beschikbare data uit assetsystemen. In pilots worden proeftuinsystemen ontworpen om data te delen en te ontvangen, waarbij andere asset owners eenvoudig later kunnen aansluiten. Dit maakt opschaling en analyses op nationale schaal mogelijk en versterkt de samenwerking binnen de sector. RWS en meerdere gemeenten en provincies hebben zich aangemeld als trekker van een proeftuinsysteem.


#### Knelpunten landelijke initiatieven
TNO adviseert onder andere het opzetten van een nieuw “vernieuwingsfonds” voor civiele infrastructuur, in de trant van het Hoogwaterbeschermingsprogramma, om financiering en productiviteitsverhogingen mogelijk te maken 
Het ontbreken van zo’n fonds en de benodigde regierol vanuit de overheid beperkt het vermogen om grootschalig en structureel te acteren.
Het Bouwberaad [Externe link](chrome-extension://efaidnbmnnnibpcajpcglclefindmkaj/https://www.nlingenieurs.nl/assets/Documenten/position-papers/20240229_PositionPaper_vernieuwing-infrastructuur-van-bouwberaad_DEF.pdf) zet druk op de politiek voor structurele financiële commitment.


## Ketenpartners

De overige partijen in de use cases zijn ketenpartners. Voor hen geldt, dat hoe beter de beschikbare informatie is over civiele kunstwerken, hoe beter zij hun werk kunnen uitvoeren met zo min mogelijk kosten en capaciteit. De opgaven in de bouwsector zijn opgeteld zo groot, dat dit noodzakelijk is voor de haalbaarheid van de uitvoering van alle werkzaamheden in de openbare ruimte. 

**Knelpunten:** 
1. De (semi-)overheden hebben onvoldoende en versnipperde kennis van de technische informatie uit BIM-modellen en bijbehorende analyses en hoe deze te onderhouden. De informatie over civiele constructies wordt platgeslagen in pdf's, verstopt in archieven en platbgeslagen in 2D-GIS georiënteerde asset beheersystemen. Daarom wordt elk project vertraagd door het zoeken naar informatie. 
2. De (semi-)overheden of de nationale overheid voert geen regie op standaardisatie van bouwwerkinformatie, inclusief asset informatie. Daarom kan ook geen gestandaardiseerde informatie van beheerders worden uitgewisseld met de ketenpartners. Ook bevat de beheerinformatie, bijvoorbeeld op basis van het IMBOR, niet voldoende diepgang van technische informatie voor gebruik in onderhouds- en renovatieprojecten.  
3. Landelijke registraties van asset informatie zijn versnipperd en hebben niet voldoende diepgang van technische informatie voor gebruik in onderhouds- en renovatieprojecten. 

### Landelijke initiatieven ketenpartners

#### BIM Basis Infra en NLCS
de aannemers hebben zich onder de vlag van digiGO verenigd in de BIM Basis Infra. Daarin zitten bouwbedrijven waaronder VolkerWessels, en ingenieursbureaus waaronder Movares die gevraagd hebben om van de [=NLCS=] een informatiemodel te maken, met als doel om objecten goed te kunnen classificeren in 2D CAD en 3D BIM modellen (die laatste vraagt een classificatie met een relatie naar IFC) en te automatiseren met het maken van hoeveelheidsberekeningen, inkoopstaten en dergelijke. Bij de BIM Basis Infra zitten ook opdrachtgevers waaronder Gelderland, die de classificatie willen gebruiken om informatie vanuit het project over te dragen naar beheer. 
Deze groep wil inzetten op een duurzame oplossing voor de langere termijn.
<br><br>
Er is een projectplan opgesteld en ingebracht bij in het Bestuursakkoord Digitale Gebouwde Omgeving '27 onder beleidsmaatregel 3. Het project wil zich richten op het ontwikkelen van een ontwerpclassificatie op basis van NLCS en het maken van implementatievoorbeelden, waarbij de uitwisseling tussen beheer (IMBOR) en project (NLCS) één van de voorbeelden is. Daarbij is gesteld dat kunstwerken en verhardingen de eerste prioriteit zijn. Dit project is nog niet formeel opgenomen in beleidsmaatregel 3.


## Gebruikers

### Defensie en hulpdiensten

Defensie en hulpdiensten (zoals brandweer, politie en ambulancediensten) zijn gebruikers die afhankelijk zijn van civiele kunstwerken voor snelle en veilige mobiliteit, vaak onder uitzonderlijke omstandigheden. Voor defensie geldt dat kunstwerken onderdeel zijn van strategische verplaatsingsroutes en militaire logistiek. Voor hulpdiensten zijn ze cruciaal in het bereiken van incidentlocaties binnen gestelde responstijden.

#### Knelpunten bij Defensie en hulpdiensten

1. Geometrische en structurele informatie over civiele kunstwerken (zoals doorrijprofielen, breedtes, draagkracht en belastbaarheid) is vaak niet actueel of onvoldoende gedetailleerd voor operationele planning, zoals draaicirkelberekeningen voor bijzondere voertuigen.

2. Toegang tot technische gegevens, bijvoorbeeld BIM-modellen, is beperkt of versnipperd over verschillende systemen en organisaties, waardoor planning en risicobeoordeling vertragen.

3. Er is geen uniforme standaard voor het uitwisselen van deze gegevens tussen assetbeheerders en gebruikers, waardoor maatwerkafspraken per organisatie nodig zijn. 

4. Gebrek aan structurele betrokkenheid bij landelijke afspraken over informatiestandaarden, waardoor specifieke operationele eisen van deze gebruikers onvoldoende worden meegenomen in de landelijke regie.

### Vervoerders

Vervoerders, zoals openbaarvervoerbedrijven, logistieke ondernemingen en vrachtvervoerders, maken dagelijks gebruik van civiele kunstwerken om goederen- en personenstromen efficiënt en veilig te laten verlopen. Hun eisen liggen vooral bij capaciteit, doorstroming en voorspelbaarheid van reistijden.

#### Knelpunten bij Vervoerders

1. Onvoldoende beschikbaarheid van actuele geometrische informatie over doorrijhoogtes, breedtes, belastbaarheid en verkeersprofielen belemmert de routeplanning, vooral voor uitzonderlijk transport. Informatie die er is, is versnipperd over verschillende registraties.

2. BIM-modellen of vergelijkbare technische documentatie van civiele kunstwerken zijn zelden direct bruikbaar voor vervoerders, omdat deze niet aansluiten op hun eigen plannings- en navigatiesystemen.

3. Er is geen structureel mechanisme om vervoerders vroegtijdig te betrekken bij onderhouds- of vervangingsplanning, waardoor onverwachte verstoringen ontstaan en kosten oplopen.