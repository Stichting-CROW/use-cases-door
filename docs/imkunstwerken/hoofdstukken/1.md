# Inleiding

## Aanleiding
Voor de vraag hoelang civiele kunstwerken nog meekunnen vóór vervanging of renovatie is correct en actueel inzicht nodig in de toestand en het gebruik van kunstwerken. Het Platform Bruggen heeft aangegeven dat er behoefte is aan een landelijk vastgesteld informatiemodel om in de sector efficiënter te kunnen samenwerken aan het inwinnen en beoordelen van data. 


## Context 
Asset managers en beheerders van civiele kunstwerken moeten op een standaard wijze data kunnen verzamelen over de staat van kunstwerken, om te komen tot individuele en gezamenlijke afwegingen op het gebied van risico’s, kosten en prestaties van verouderende kunstwerken en bij de gezamenlijke planning van werkzaamheden zodat het mobiliteitssysteem overeind kan blijven tijdens vervanging en renovatiegolf de komende jaren. Dit project onderzoekt welke data verzameld moet en kan worden om daarmee in een vervolgtraject een gegevenswoordenboek te kunnen samenstellen. 


 
## Doel
Doelen van deze verkenning: 
1. Stakeholderanalyse: Overzicht van potentiële gebruikers, partners (via Platform Bruggen en DOOR programma) en launching customers 
2. Bepalen technische scope: use cases en bijbehorende informatiebehoefte om inhoud en scope te bepalen van het informatiemodel, inclusief de samenhang met bestaande modellen en standaarden. 
3. Bepalen beheervoorwaarden: Beschrijving van organisatorische en financiële randvoorwaarden voor beheer. 


## Scope
De scope is hierbij de situatie, waarbij de beheerder werkt met 2D GIS om informatie vast te leggen over objecten, en het project met 2D CAD werkt. Deze scope is gekozen, omdat dit bij 80% van de projecten in de openbare ruimte en infrastructuur de huidige situatie is. 

Daarbij wordt gezocht naar technische oplossingsrichtingen die haalbaar zijn om te implementeren in of naast de huidige softwarepakketten die gebruikt worden, zowel aan de kant van de beheerder (areaalbeheerpakketten) als aan de kant van projecten (NLCS-applicaties). Een beheerder of ontwerper wordt dan niet genoodzaakt om in andere applicaties te gaan werken, en de leveranciers (Nederlandse resellers) van (internationale) software worden niet genoodzaakt tot grote investeringen voor de kleine Nederlandse markt.


## Leeswijzer

* In **hoofdstuk 2** Staat de stakeholderanalyse
* In **hoofdstuk 3** Staan de use cases
* In **hoofdstuk 4** Staat de samenhang met andere modellen en standaarden
* In **hoofdstuk 5** Staan de beheervoorwaarden.  
* In **hoofdstuk 6** Staan conclusies en aanbevelingen.