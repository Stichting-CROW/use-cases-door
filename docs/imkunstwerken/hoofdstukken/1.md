# Inleiding

## Aanleiding
Voor de vraag hoelang civiele kunstwerken nog meekunnen vóór vervanging of renovatie is correct en actueel inzicht nodig in de toestand en het gebruik van kunstwerken. Het Platform Bruggen heeft aangegeven dat er behoefte is aan een landelijk vastgesteld informatiemodel om in de sector efficiënter te kunnen samenwerken aan het inwinnen en beoordelen van data. 


## Context 
Nederland staat voor een grote vervangings- en renovatieopgave van civiele kunstwerken, waarbij mobiliteit en veiligheid onder druk kunnen komen te staan. Verouderende infrastructuur vraagt om tijdige en goed onderbouwde beslissingen over ingrepen. Tegelijkertijd groeit de behoefte aan betere coördinatie tussen partijen, zodat werkzaamheden slim kunnen worden gepland met zo min mogelijk hinder voor gebruikers. Recente onderzoeken, waaronder het [[TNO2021R10440]] rapport van TNO, onderstrepen het belang van betrouwbare data en eenduidige informatie-uitwisseling om deze opgave het hoofd te bieden. Daarnaast speelt ook de internationale context een rol: de NAVO stelt eisen aan de beschikbaarheid en betrouwbaarheid van infrastructuur voor militaire mobiliteit. Dit onderstreept de noodzaak van een robuust en actueel inzicht in de staat van bruggen en viaducten, mede als strategisch onderdeel van de nationale en Europese veiligheidsinfrastructuur. Een gestandaardiseerd informatiemodel biedt hierbij cruciale ondersteuning.

 
## Doel
Asset managers en beheerders van civiele kunstwerken moeten op een standaard wijze data kunnen verzamelen over de staat van kunstwerken, om te komen tot individuele en gezamenlijke afwegingen op het gebied van risico’s, kosten en prestaties van verouderende kunstwerken en bij de gezamenlijke planning van werkzaamheden zodat het mobiliteitssysteem overeind kan blijven tijdens vervanging en renovatiegolf de komende jaren. Dit project onderzoekt welke data verzameld moet en kan worden om daarmee in een vervolgtraject een informatiemodel te kunnen samenstellen. 

Doelen van deze verkenning: 
1. Stakeholderanalyse: Overzicht van potentiële gebruikers, partners (via Platform Bruggen en DOOR programma) en launching customers 
2. Bepalen technische scope: use cases en bijbehorende informatiebehoefte om inhoud en scope te bepalen van het informatiemodel, inclusief de samenhang met bestaande modellen en standaarden. 
3. Bepalen beheervoorwaarden: Beschrijving van organisatorische en financiële randvoorwaarden voor beheer. 


## Scope



## Leeswijzer

* In **hoofdstuk 2** Staat de stakeholderanalyse
* In **hoofdstuk 3** Staan de use cases
* In **hoofdstuk 4** Staat de samenhang met andere modellen en standaarden
* In **hoofdstuk 5** Staan de beheervoorwaarden.  
* In **hoofdstuk 6** Staan conclusies en aanbevelingen.