# Conclusies, aanbevelingen en plan van aanpak


## Conclusie
De vervangings- en renovatieopgave van civiele kunstwerken in Nederland vraagt om een fundamenteel andere manier van samenwerken, sturen en financieren. De huidige versnippering in gegevensbeheer, het ontbreken van uniforme informatiestandaarden, en het ontbreken van een centrale regierol maken dat 400+ (semi-)overheden en hun ketenpartners niet effectief kunnen plannen en uitvoeren. Hoewel er diverse landelijke initiatieven bestaan, ontbreekt een bindend mandaat en structureel financieringsmechanisme. Hierdoor blijven de cruciale maatschappelijke doelen duurzaamheid, veiligheid en bereikbaarheid onvoldoende geborgd en gaat kostbare tijd en capaciteit verloren in het zoeken naar informatie en het afstemmen en vertalen ervan.

## Aanbeveling

### Aanbeveling 1: Nationale regie
De algemene aanbeveling kan alleen een onderschrijven zijn van de aanbevelingen uit het onderzoek naar de staat en benutting van civiele kunstwerken van TNO [[prognose-vernieuwingsopgave-2023]]: Richt een landelijk, wettelijk verankerd vernieuwingsprogramma op, met een centrale regie- en coördinatieorganisatie die verantwoordelijk is voor:

1. Uniforme informatiestandaarden en dataprocessen voor alle bestuurslagen, gebaseerd op een integraal informatiemodel dat zowel beheer- als projectdata dekt (IMBOR–NLCS–IFC).
2. Structurele financiering via een specifiek vernieuwingsfonds, zodat investeringen voorspelbaar en schaalbaar zijn.
3. Verplichte deelname van alle asseteigenaren aan het landelijke prognose- en informatiesysteem, met heldere KPI’s en service levels.
4. Ketenbrede implementatie van digitale assetmanagementmethoden, inclusief opleiding en ondersteuning voor beheerders.

Alleen door deze combinatie van wettelijke borging, structurele middelen en eenduidige informatievoorziening kan Nederland de vervangings- en renovatieopgave tijdig, efficiënt en duurzaam realiseren en werkzaamheden op elkaar afstemmen in het kader van bereikbaarheid en veiligheid. Daarbij kan met deze aanpak worden ingezet op een breder doel met de ontwikkelde informatievoorziening, en kan ook worden voorzien in:

* De afstemming van werkzaamheden: Hiervoor  is het cruciaal om meerjarenonderhoudsplanningen te delen, zodat wegwerkzaamheden en tijdelijke capaciteitsbeperkingen op het wegennet beter op elkaar kunnen worden afgestemd. Hiervoor is nog geen standaarddataset beschikbaar; wij bevelen aan om deze dataset gezamenlijk te ontwikkelen.
* De informatiebehoefte van het Rijk, leger en hulpdiensten, vervoerder en burgers. Dit kan niet worden opgezet vanuit CROW. Om informatie ook AI-ready te maken voor het leger, is bijzonder goed gestructureerde en toegankelijk gemaakte assetinformatie nodig. Dat is een opgave die de rol van CROW overstijgt.

#### Wie heeft de regie?
Elke gemeente, waterschap, provincie is een  die zelf bepalen waar tijd, geld en middelen aan bestaad worden, welke standaarden gebruikt worden en welke ICT middelen ingekocht worden. Rijkswaterstaat (en ProRail) zijn zelfstandige bestuursorganen die ook zelfstandig beslissingen nemen. De ministeries Binnenlandse Zaken, Infrastructuur en Waterstaat en Volkshuisversting en Ruimtelijke ordening hebben allen belang bij goed functionerende civiele kunstwerken. Geen van deze organen heeft een natuurlijke regierol. Op goedbedoelde manier worden in allerlei samenwerkingsverbanden en bij verschillende standaardisatie-organisaties datastandaarden gemaat rondom civiele kunstwerken. Omdat data en digitalisering vragen om standaardisatie en schaalgrootte, leidt dit ertoe dat het niemand lukt om grote veranderingen teweeg te brengen. 
Hieronder staat een roadmap beschreven die logisch lijkt, voor het geval alle overheidsorganen samenwerken, er gezorgd wordt voor strcuturele financiering voor beheer van standaarden en alle organen in gaan zetten op dezelfde ontwikkeling zodat softwareleveranciers een businesscase hebben om investeringen te doen.


#### Roadmap op basis van nationale regie
Als alle lokale, regionale en nationale (semi-)overheden optimaal zouden samenwerken en gezamenlijk ontwikkelingen zouden financieren hoort daar op basis van dit rapport de volgende roadmap bij. Voor de uitvoering van deze roadmap is het nodig om een kleine, specialistische en toegewijde groep experts met kennis van ontwerp en beheer van civiele kunstwerken en semantisch modelleren intensief en fulltime samen te laten werken, waarbij de lokale, regionale en nationale (semi-)overheden steeds opgeleverde onderdelen implementeren om feedback te kunnen geven bij de ontwikkelingen. Het model van proeftuinen (Toekomstbestendige leefomgeving) / use cases (methode van DOOR-programma) kan hiervoor gebruikt worden, met dit verschil dat de ontologiën en minimale datasets meteen centraal ontwikkeld worden. Elk van onderstaande onderwerpen kan gelijktijdig opgepakt worden, omdat de datastandaarden alleen verbeterd kunnen worden door implementatie en feedback vanuit de praktijk. Uiteraard is het eerste wat gebeuren moet een verfijning van deze roadmap, om te zorgen dat steeds een bruikbaar onderdeel wordt gemaakt en in de praktijk gebracht. 

##### Samenhangende datastandaarden

1. <b>Ontologie NEN2767 conditiemetingen civiele kunstwerken.</b>Publiceer een ontologie "conditiemetingen civiele kunstwerken" op basis van de decompositie uit de NEN 2767. 
2. <b>Ontologie NLCS ontwerp en uitvoering civiele kunstwerken.</b>Publiceer een ontologie  "ontwerp en uitvoering civiele kunstwerken" op basis van de NLCS. 
3. <b>Samenhang IMBOR, GWSW, NEN2767 en NLCS.</b> Breng de twee bovengenoemde ontologiën en het IMBOR en het GWSW in samenhang. 
4. <b>Aansluiting op BIM en 3D werken</b>De ontologiën verbinden met IFC en publiceren in het Building SMART Data Dictionary.
5. <b>Open beheer met structurele financiering.</b> Neem alle samenhangende datastandaarden zoals hierboven genoemd in beheer als open standaard, met structurele financiering. Maak hiervoor de benodigde afspraken met DigiGO, NEN, CROW en Stichting Rioned. 
6. <b>Ontsluit assetdata van lokale, regionale en nationale (semi-)overheden via één federatieve methode.</b> Werk samen met de leveranciers van areaalbeheerpakketten en zorg ervoor dat de assetdata uit deze pakketten federatief gedeeld kan worden op basis van de ontologiën, zodat elke lokale, regionale en nationale (semi-)overheid via een eigen centrale assetinformatievoorziening data kan delen met marktpartijen die voor hen werken en mee kan doen met nationale analyses. Kies hierbij één federatief datastelsel zodat marktpartijen weten dat investeringen in dat stelsel gaan lonen.
7. <b>Nationaal mutatieprotocol</b> Werk samen met de leveranciers van areaalbeheerpakketten en centrale assetinformtiesystemen aan één nationaal protocol voor het aanleveren van assetinformatie bij de start van een project, en voor het leveren van mutaties bij het eind van het project. Betrek ook de softwareleveranciers van NLCS en BIM-paketten bij deze ontwikkelingen, omdat de bouwende partijen van deze software gebruik maken en daarvandaan informatie moeten leveren. Onderzoek ook wat landmeters nodig hebben om objectgericht op te meten én de meting te kunnen combineren met objectinformatie uit ontwerp, fabricage, constructie of onderhoud. 

##### Datagedreven werken aan de vervangings- en renovatieopgave
1. <b> Areaalbenadering: groeperen van kunstwerken.</b>Identificeer groepen gelijksoortige kunstwerken waarmee het mogelijk is om kunstwerken te groeperen en groepsgewijs berekeningen of analyses uit te voeren. Dit kan gedaan worden met als basis het bestaande project Datagedreven Beheer van het AMS Instituut, onderdeel "Samen SLimmer Renoveren en Vervangen"  Deze benadering biedt niet alleen een efficiënte manier om de vervangings- en renovatiebehoefte in kaart te brengen, maar helpt ook bij het besparen van kosten en biedt beheerders snel inzicht in de te verwachten werkzaamheden voor de komende jaren. Deze methode staat bekend als de areaalbenadering en is gemaakt voor kademuren en civiele constructies. 
2. <b>Nationaal dashboard civiele kunstwerken</b> Start met een nationaal dashboard voor de vervangings- en renovatieopgave. Ontsluit daarvandaan als eerste de types kunstwerken op basis van de areaalbenadering vanuit de centrale assetinfoprmatiesystemen van de lokale, regionale en nationale (semi-)overheden. 
3. <b>Standaardiseren inspecties en onderzoeken aan kunstwerken</b> Ontwikkel minimale datasets voor oplevering van alle inspecties, conditiemetingen en onderzoeken aan kunstwerken zoals beschreven in de CUR 117. Werk samen met de leveranciers van areaalbeheerpakketten om te zorgen dat de overheden deze data kunnen opslaan in hun centrale assetregistratie. Ontsluit alle inspecties en onderzoeken via het nationale dashboard. Voer gezamenlijke analyses uit qua schades en onderhoudsbehoeften en bouw daarmee nationale kennis op over alle soorten kunstwerken.  
4. <b>Verdieping en samen slimmer worden</b> Werk daarna aan informatie om richting geven aan ingrepen en prestaties op netwerkniveau, voorbereiden veilige en effectieve onderhoudsingrepen, valideren effect van onderhoud op prestaties en andere beheervraagstukken. Leer van elkaar.

##### Datagedreven opdrachtgeverschap van ontwerp, uitvoering en revisies
1. <b>Aansluiten 2D ontwerp /uitvoering op beheeroinformatie</b> Sluit de NLCS aan op het IMBOR op het gebied van civiele kunstwerken, en werk voor eenvoudige kunstwerken uit hoe objectinformatie geleverd kan worden op basis van 2D tekeningen. 
2. <b>Nationale templates voor 3D-ontwerp kunstwerken</b> Ontwikkel templates voor alle BIM-softwarepakketten die in gebruik zijn voor ontwerp van civiele kunstwerken, waarmee ontwerpers de ontwikkelde ontologiën en datasets eenvoudig kunnen toepassen. Zorg ervoor dat in deze templates ook de vertaling naar 2D laagnamen voor CAD-tekeningen staat. Hiermee wordt ook het maken van 2D-tekeningen vanuit het 3D ontwerp gestandaardiseerd. Gebruik hierbij onder meer de ILS-en van Den Haag en de Waterschappen als input. 
3. <b>Aansluiten BIM / IFC modellen op beheeroinformatie</b>Onderzoek wat er nodig is om 3D BIM modellen te kunnen ontvangen van kunstwerken, op basis van IFC. Is de huidige IFC voldoende, moet er een classificatie bij in de Building SMART Data Dictionary? En hoe deze aan te sluiten op het gegevenswoordenboek kunstwerken / IMBOR en of NEN 2767?
4. <b>IFC naar assetinformatie</b>Ontwikkel open source tooling waarmee de data uit de IFC-modellen als mutaties kan worden aangeleverd aan de assetinformatiesystemen. </b>
5. <b>Data voor de toekomst</b>Onderzoek samen met vakinhoudelijke civieltechische experts welke informatie uit de ontwerp- en aanleg vastgelegd moet worden als assetinformatie, en nuttig kan zijn bij herberekeningen, aanpassingen of hergebruik. Onderzoek of deze informatie allemaal beschikbaar is in de IFC modellen, of dat ook hier extra assetinformatie op basis van informatiemodellen aan toegeveogd moet worden.</b>


##### Data voor Nationale veiligheid, vervoer en en hulpdiensten

1. <b>Scenario's</b> Werk scenario's uit waarbij informatie nodig is over de civiele kunstwerken voor nationale veiligheid, mobiliteit of voor hulpdiensten. Stel vast welke assetinformatie van de kunstwerken hierbij nodig is. Werk samen met het Nationaal Dataportaal Wegen ook aan de mobiliteitsinformatie die nodig is.
2. <b>Planning van werkzaamheden en omleidroutes. </b> Zorg voor een nationale informatievoorziening waarbij overheden en andere partijen kunnen aangeven wanneer een route buiten gebruik is door werkzaamheden en wat de omrijdroutes zijn. Zorg ervoor dat doorrij breedtes, hoogtes en maximale tonnages van kunstwerken op alternatieve routes nationaal beschikbaar zijn. 



### Aanbeveling 2: Bottom-up strategie
Zolang nationale regie ontbreekt, kan CROW kennisontwikkeling en -uitwisseling met lokale en regionale partijen verzorgen. De meerwaarde ligt in de samenwerking met opdrachtgevers én opdrachtnemers die gezamenlijk kunnen bepalen welke vraagstukken als eerste moeten worden opgepakt (collectieve kennisagenda) en welke informatie daarbij kan worden uitgewisseld binnen de beperkingen van bestaande systemen. Dit zorgt voor kleine stappen in de goede richting, bij gebrek aan financiering voor een digitale transitie waarmee grote stappen gezet kunnen worden.


## Plan van aanpak 2026: Werken aan collectieve kennisagenda

### Datagedreven leertraject vervangings- en renovatieopgave

Om de informatiepositie voor de vervangings- en renovatieopgave te versterken, is het van belang standaarden en standaarddatasets niet alleen te ontwikkelen, maar deze ook direct een concreet doel te geven. Werk samen aan een collectieve kennisagenda, waarbij leervragen worden vertaald naar standaard datasets waarmee een vraagstuk in kaart kan worden gebracht. Dit leertraject kan ondernomen worden in samenwerking met het project Datagedreven Beheer van het AMS Instituut, onderdeel "Samen SLimmer Renoveren en Vervangen", met de daar ontwikkelde areaalbenadering. Initiatief voor dit leertraject ligt bij het AMS instituut en het Project Datagedreven Beheer van het Consortium Toekomstbestendige leefomgeving.

### Betere uitwisseling data met ketenpartners
Om te zorgen dat de (semi-)-overheden steeds over de actuele data beschikken van hun civiele kunstwerken zal moeten worden gewerkt aan standaardisering van de data die vanuit de markt geleverd wordt, te beginnen met (a) de basisbehoefte voor renovatie- en onderhoudsbeslissingen en (b) de onderzoeken en inspecties vanuit de CUR-117 die rechtstreeks informatie leveren over de staat van een kunstwerk. Daarom is de aanbeveling om een werkgroep te beginnen waarin marktpartijen en overheden samen de uit te wisselen informatie standaardiseren in aanvulling op de Beheersystematiek Kunstwerken en de CUR-117. Beide kennisproducten komen daarbij beter op elkaar aan te sluiten. Standaardisatie van datasets en termen vinden plaats via het Informatiemodel IMBOR en samenhangende datastandaarden daaromheen. Dit project wordt in 2026 opgestart onder de vlag van het DOOR-progamma.
