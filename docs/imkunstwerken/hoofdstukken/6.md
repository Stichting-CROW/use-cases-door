# Conclusies en aanbevelingen


## Conclusie
De vervangings- en renovatieopgave van civiele kunstwerken in Nederland vraagt om een fundamenteel andere manier van samenwerken, sturen en financieren. De huidige versnippering in gegevensbeheer, het ontbreken van uniforme informatiestandaarden, en het ontbreken van een centrale regierol maken dat 400+ (semi-)overheden en hun ketenpartners niet effectief kunnen plannen en uitvoeren. Hoewel er diverse landelijke initiatieven bestaan, ontbreekt een bindend mandaat en structureel financieringsmechanisme. Hierdoor blijven cruciale maatschappelijke doelen van duurzaamheid, veiligheid, bereikbaarheid onvoldoende geborgd, en gaat kostbare tijd en capaciteit verloren in het zoeken naar, vertalen en afstemmen van informatie.

## Top-down aanbeveling: regie en financiering nationale overheid
De algemene aanbeveling kan alleen een onderschrijven zijn van de aanbevelingen uit het onderzoek naar de staat en benutting van civiele kunstwerken van TNO [[prognose-vernieuwingsopgave-2023]]: Richt een landelijk, wettelijk verankerd vernieuwingsprogramma op, met een centrale regie- en coördinatieorganisatie die verantwoordelijk is voor:

1. Uniforme informatiestandaarden en dataprocessen voor alle bestuurslagen, gebaseerd op een integraal informatiemodel dat zowel beheer- als projectdata dekt (IMBOR–NLCS–IFC).
2. Structurele financiering via een specifiek vernieuwingsfonds, zodat investeringen voorspelbaar en schaalbaar zijn.
3. Verplichte deelname van alle asseteigenaren aan het landelijke prognose- en informatiesysteem, met heldere KPI’s en service levels.
4. Ketenbrede implementatie van digitale assetmanagementmethoden, inclusief opleiding en ondersteuning voor beheerders.

Alleen door deze combinatie van wettelijke borging, structurele middelen en eenduidige informatievoorziening kan Nederland de vervangings- en renovatieopgave tijdig, efficiënt en duurzaam realiseren.

## Bottom-up aanbevelingen


### Aanbeveling 1: Standaardiseren stuurinformatie prognoses
Om goede nationale afwegingen te kunnen maken in de vervangings- en renovatieopgave is het noodzakelijk om te werken met gestandaardiseerde prognoses. Hiervoor moet de volgende informatie gestandaardiseerd worden, waarbij voor het delen van de informatie naar een landelijke registratie of met TNO minimale datasets moeten worden opgesteld:
<br><br>
<ol><li><b>Functionele levensduur</b>
Zorg voor de registratie van de <a>functionele levensduur</a>. Aanbeveling: voeg dit toe aan het [=IMBOR=].

<li>Maak een <b>Minimale dataset Assetregistratie</b>
Deze minimale dataset bevat de basisinformatie per civiel kunstwerk, aangevuld met aanlegjaar en bouwjaar en de verwachte levensduur, waar het vervangingsjaar uit kan worden afgeleid. Deze informatie zit reeds in het [=IMBOR=]. 

<li>Maak <b>Minimale datasets Onderzoeken</b> 
Het basis informatiemodel van conditiemetingen met conditiescores van civiele kunstwerken op basis van de [[NEN2767]] is reeds in de maak. In de [[CROW-CUR-117]] worden verschillende soorten onderzoeken genoemd waarvoor een minimale dataset kan worden opgesteld, zie voor de opsomming <a href="#crow-cur-117">CROW-CUR-117</a>. Deze minimale datasets moeten zo veel mogelijk op de [[NEN2767]] worden gebaseerd, met aanvullingen indien nodig.


<li>Maak een <b>Minimale dataset Kengetallen technische levensduur</b>
Voor het bepalen van de (rest-)levensduur kan gewerkt worden met kengetallen voor de techische levensduur van civiele kunstwerken; waarbij door stakeholders bepaald moet worden of alle (semi-)overheden zelf kengetallen kunnen aanleveren, of gewerkt moet worden met nationale kengetallen. Door de levensduur waarmee gerekend wordt af te stemmen op de conditiescore kan een nauwkeuriger beeld ontstaan van de werkelijke restlevensduur. 

<li>Maak een <b>Minimale dataset Fysieke kenmerken</b>
Voor het bepalen van de vervangingswaarde is informatie over fysieke kenmerken nodig, denk aan lengte, breedte en hoogte van onderdelen van de constructie waarvoor een prijs bepaald moet worden. Dit kan op basis van het [=IMBOR=]. 

<li>Maak een <b>Minimale dataset Kostenkengetallen</b>
5. Voor het bepalen van de vervangingswaarde een <i>minimale dataset [=kostenkengetallen=]</i> op basis van de Standaard Systematiek Kostenramingen (SSK); waarbij door stakeholders bepaald moet worden of alle (semi-)overheden zelf kostenkengetallen kunnen aanleveren, of gewerkt moet worden met nationale [=kostenkengetallen=].<br><br>
</ol>

Voor het uitwisselformaat of de te gebruiken digitale uitwisselmethode moet een standaard datadienst worden opgesteld binnen het Digitaal Stelsel Gebouwde Omgeving, in samenwerking met digiGO.

### Aanbeveling 2: Standaardiseren informatie meerjarenonderhoudsplanningen



### Aanbeveling 3: Standaardiseren informatie gebruikers
Zorg ervoor dat functionele informatie over het gebruik van kunstwerken goed wordt ontsloten. 
Voeg specifieke parameters toe voor doorrijprofielen, draaicirkels, draagkracht, en toegangsbeperkingen in een informatiemodel voor het ontwerp van kunstwerken, met expliciete koppeling aan BIM-modellen. Maak dit odnerdeel van het project van de BIM Basis Infra voor het opstellen van een informatiemodel voor de ontwerp- en bouwfase op basis van de [=NLCS=].





