# Conclusies en aanbevelingen


## Conclusie
De vervangings- en renovatieopgave van civiele kunstwerken in Nederland vraagt om een fundamenteel andere manier van samenwerken, sturen en financieren. De huidige versnippering in gegevensbeheer, het ontbreken van uniforme informatiestandaarden, en het ontbreken van een centrale regierol maken dat 400+ (semi-)overheden en hun ketenpartners niet effectief kunnen plannen en uitvoeren. Hoewel er diverse landelijke initiatieven bestaan, ontbreekt een bindend mandaat en structureel financieringsmechanisme. Hierdoor blijven cruciale maatschappelijke doelen van duurzaamheid, veiligheid, bereikbaarheid onvoldoende geborgd, en gaat kostbare tijd en capaciteit verloren in het zoeken naar, vertalen en afstemmen van informatie.

## Top-down aanbeveling: regie en financiering nationale overheid
De algemene aanbeveling kan alleen een onderschrijven zijn van de aanbevelingen uit het onderzoek naar de staat en benutting van civiele kunstwerken van TNO [[prognose-vernieuwingsopgave-2023]]: Richt een landelijk, wettelijk verankerd vernieuwingsprogramma op, met een centrale regie- en coördinatieorganisatie die verantwoordelijk is voor:

1. Uniforme informatiestandaarden en dataprocessen voor alle bestuurslagen, gebaseerd op een integraal informatiemodel dat zowel beheer- als projectdata dekt (IMBOR–NLCS–IFC).
2. Structurele financiering via een specifiek vernieuwingsfonds, zodat investeringen voorspelbaar en schaalbaar zijn.
3. Verplichte deelname van alle asseteigenaren aan het landelijke prognose- en informatiesysteem, met heldere KPI’s en service levels.
4. Ketenbrede implementatie van digitale assetmanagementmethoden, inclusief opleiding en ondersteuning voor beheerders.

Alleen door deze combinatie van wettelijke borging, structurele middelen en eenduidige informatievoorziening kan Nederland de vervangings- en renovatieopgave tijdig, efficiënt en duurzaam realiseren.


## Bottom-up aanbevelingen

### Aanbeveling 1: Eenvoud en aansluiting op bestaande systemen
Een gezamenlijk gegevenswoordenboek moet als universele "stekker" fungeren voor uitwisseling van gegevens. Hiermee kunnen constrieve berekeningen en prognoses op een eenduidige manier gedeeld en geïnterpreteerd worden. Dit gegevensmodel moet aansluiten bij bestaande beheersystematieken, zoals die van provincies en gemeenten, en bij documentatie zoals de CUR-aanbevelingen. 

De kracht zit in de eenvoud: maak het zo toegankelijk mogelijk, zodat ook kleinere beheerders en softwareleveranciers kunnen aanhaken. De algemene aanbeveling is daarom om standaard informatieleveringen te bepalen voor onderdelen van constructieve berekeningen en prognoses, voor het delen in een landelijke registratie. Die informatieleveringen zijn bij voorkeur gebaseerd op bestaande standaarden zoals IMBOR en NEN 2767, eventueel aangevuld met de meest noodzakelijke elementen voor vervangingsprognoses. 

Voor het uitwisselformaat of de te gebruiken digitale uitwisselmethode moet een standaard datadienst worden opgesteld binnen het Digitaal Stelsel Gebouwde Omgeving, in samenwerking met digiGO.

De voorwaarden voor het overnemen van deze werkwijze door decentrale overheden zijn: 
* Een laagdrempelige aanpak
* Een eenvoudige koppeling met bestaande assetregistratiesystemen eenvoudig is 
* Een duidelijk gemeenschappelijk doel, bijvoorbeeld landelijke prognoses en instandhoudingskosten.

Gemeenten en provincies hoeven niet alles zelf te doen. Een goed gedefinieerde "lichte variant" van het gegevensmodel biedt volgens hen de grootste kans op brede adoptie. 

### Aanbeveling 2: Meenemen ketenpartners en standaard informatieleveringen
Voor ketenpartners is het met name van belang om uniformitiet te krijgen in de werkwijze van opdrachtgevers. Als gewerkt wordt aan standaard uitwisselformaten en vaste informatieleveringen per type onderzoek, conditiemetingen, toestandscondities, opnames, nadere onderzoeken naar oorzaken, rekenen aan een constructie, meten betonkwaliteit, enzovoorts, kan ervoor gezorgd worden dat iedereen mee kan doen in de "gegevensrotonde" en dat het ook uit kan voor softwareleveranciers om hierop in te springen, zodat er apps beschikbaar zijn om data mee te leveren zonder dat een ketenpartner specialistische kennis in huis hoeft te hebben over data. Belangrijk is het onderscheid tussen het vastleggen van de toestand (bijvoorbeeld via visuele inspecties) en het doen van verdiepende onderzoeken naar de oorzaken van schade. Denk aan metingen van de betonkwaliteit of structurele herberekeningen van bruggen. Daarbij komt specialistische kennis kijken, vooral bij bruggen en binnenstedelijke kademuren. 

De mensen die betrokken zijn bij CUR-aanbeveling 117 vormen een geschikte groep om samen mee te bepalen welke gegevens uitgewisseld moeten worden. Hierin zitten ingenieursbureaus, opdrachtgevers en andere stakeholders samen. 

### Aanbeveling 3: Standaardiseren data constructieve veiligheid
Zorg dat er een informatiemodel en standaard informatielevering komt voor de uitgangspunten en resultaten van constructieve berekeningen. Door vervolgens deze analyse te doen voor kunstwerken waar voldoende data voor beschikbaar is kan ook een risico-voorspelling worden gedaan voor vergelijkbare kunstwerken.


### Aanbeveling 4: Standaardiseren prognoses 
Om goede nationale afwegingen te kunnen maken in de vervangings- en renovatieopgave is het noodzakelijk om te werken met gestandaardiseerde prognoses. Voorwaarde om dit uit te werken is om dit te doen met met een vertegenwoordiging van experts vanuit waarin minimaal gemeenten, provincies en Rijkswaterstaat meedoen. Het meest logische is om dit als project onderdeel te maken van [DigiGO beleidsmaatregel 3](#digigo-beleidsmaatregel-3).


Hiervoor moet de volgende informatie gestandaardiseerd worden, waarbij voor het delen van de informatie naar een landelijke registratie of met TNO standaard informatieleveringen moeten worden opgesteld:

* Functionele levensduur
* Economische levensduur met SKK-systematiek
* Assetregistratie en fysieke kenmerken voor vervangingswaarde met IMBOR en NEN 2767</b>
* Onderzoeken met CROW-CUR-117
* Technische levensduur en restlevensduur

### Aanbeveling 5: Standaardiseren informatie meerjarenonderhoudsplanningen
Om planningen op elkaar af te stemmen is het delen van meerjarenonderhoudsplanningen van werken waarin tijdelijk minder capaciteit beschikbaar is op het wegennet cruciaal. 


### Aanbeveling 6: Standaardiseren informatie weggebruikers
Zorg ervoor dat functionele informatie over het gebruik van kunstwerken goed wordt ontsloten. 

1. Gebruik het informatiemodel van de NEN2767 en de [=IMBOR=] om te onderzoeken of de specifieke parameters voor doorrijprofielen, draaicirkels, draagkracht, en toegangsbeperkingen reeds aanwezig zijn. Zo niet, voeg deze toe in een informatiemodel voor het ontwerp van kunstwerken. Stel een standaard informatielevering op voor een doorgang in een kunstwerk.

2. Op korte termijn kunnen de zichtbare bouwdelen van een kunstwerk worden ingemeten of ingescand en omgezet naar geo-informatie (3D geomodel van het kunstwerk waarin landhoofd, dek, peilers en bij voorbeeld details als voegovergangen) zichtbaar zijn. Hierbij kan het informatiemodel gebruikt worden om objecten te classificeren. 

3. Op middellange termijn kunnen van nieuwe of aangepaste kunstwerken BIM modellen worden gepubliceerd. Om dit te bereiken kan worden samengewerkt met  het project van de <a href="#bim-basis-infra-en-nlcs">BIM Basis Infra en NLCS</a> voor het opstellen van een informatiemodel voor de ontwerp- en bouwfase op basis van de [=NLCS=] en de aansluiting hiervan op de IFC. 


### Aanbeveling 6: Standaardiseren informatie ontwerp en aanleg
Voor bestaande kunstwerken zijn nog geen BIM-modellen beschikbaar. Constructieve informatie zit vaak versnipperd in documenten, waarin soms meerdere kunstwerken tegelijk zijn beschreven. Het is problematisch om deze documenten systematisch te ontsluiten of filterbaar te maken. Het zou wenselijk zijn om documenten te koppelen aan objecten. Of dat centraal geregeld moet worden, iseen open vraag – dit kan ook een organisatie-specifieke keuze zijn.

De aanbeveling is om in elk geval aan de slag te gaan met standaardiseren van de vastlegging van ontwerp- en aanleginformatie, waaronder BIM-modellen en materialen- en productpaspoorten. Dit zorgt er voor dat de volgende vervangings- en renovatieopgave (over 30 jaar) niet weer dezelfde probleemanalyse geeft als de volgende. Aanbeveling is om hierbij aan te sluiten bij de DigiDeal van de BIM Basis Infra en de NLCS voor het objectgericht maken van de [=NLCS=].









