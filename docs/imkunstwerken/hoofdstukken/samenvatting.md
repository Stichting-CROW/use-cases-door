Dit document beschrijft de verkenning naar nut en noodzaak voor het opstellen van een informatiemodel voor civiele kunstwerken, in het kader van de vervangings- en renovatieopgave.

**Use cases**
De fasen van de bouwwerklevenscyclus: ontwikkeling, onderhoud en ontmanteling bevatten steeds vier stappen waarin overheden en ketenpartners steeds informatie aan elkaar overdragen. Dit laat zien dat elke ketenpartner andere informatie nodig heeft voor zijn werkzaamheden. 

1. Functioneel gepland: Asset eigenaar, asset manager (prognoses, beslissingen)
2. Technisch gepland: Ingenieur (detailinformatie ontwerp en constructie)
3. Technisch gerealiseerd: Bouw-, Onderhouds-, Sloopbedrijf (detailinformatie uitvoering en materialisatie)
4. Functioneel gerealiseerd: Beheerder, Gebruiker (beschikbaarheid, geschiktheid voor gebruik)

**Stakeholderanalyse**
In grote lijn hebben de stakeholders de onderstaande knelpunten op het gebied van informatie:
* Asseteigenaren
  * Cruciale gegevens voor de prognoses ontbreken bij veel organisaties
  * Gebrek aan informatie over bestaande kunstwerken   en personeelstekorten spelen een rol
* Ketenpartners in ontwerp, productie en aanleg 
  * Informatie-uitwisseling tussen opdrachtgever en opdrachtnemer is niet digitaal gestandaardiseerd
  * Gebrekkige informatie over de omgeving, constructieberekeningen, ontwerp en relisatie van bestaande kunstwerken
Het Rijk /  Leger en hulpdiensten / burgers
  * Prognoses zijn onderling niet vergelijkbaar 
  * Data voor beoordeling veiligheid, mobiliteit en bereikbaarheid niet landelijk beschikbaar

Voor de stakeholders geldt een grote mate van versnippering van digitale standaaren en initiatieven. De in dit kader belangrijkste initiatieven waar digitale standaarden of toepassingen daarvan ontwikkeld worden zijn:

* DigiGO beleidsmaatregel 3 > standaardiseren delen van assetinformatie met als doel de renovatie- en vervangingsopgave bevorderen. Trekker: Rijkwaterstaat.
* NEN2767 - IMBOR > standaardiseren beheerinformatie en samenstelling kunstwerken voor conditiescores
* BIM Basis Infra en NLCS >  standaardiseren samenstelling kunstwerken voor ontwerp- en bouwinformatie. 
* AMS Datagedreven beheer > proeftuinen waarin lokaal, met provincies als trekkers, informatie wordt gedeeld voor de vervangings- en renovatieopgave. 

<b>Beheervoorwaarden</b>
Voor beheer is het van belang om diverse stakeholders nauw te betrekken, zoals overheden en marktpartijen, om draagvlak te creëren en gegevensuitwisseling in de hele keten werkbaar te maken. Door middel van lerend ontwikkelen worden gezamenlijke standaarden opgebouwd, gebaseerd op bestaande systemen en praktijkervaring. Het uiteindelijke doel is een uniforme, toegankelijke en schaalbare gegevensuitwisseling die ook voor kleinere partijen haalbaar is, en zo bijdraagt aan een duurzaam informatiesysteem binnen de gebouwde omgeving.
<br><br>
<b>Te standaardiseren informatie</b>

<ul><li><b>Informatiebehoefte assetmanagers</b>
<ol><li><b>Prognoses</b>
<ul><li>Assetinventarisatie: deze kan worden gestandaardiseerd op basis van [=IMBOR=] en de [NEN2767].
<li>Vervangingswaarde, herstelkosten: de economische levensduur kan gestandaardiseerd berekend worden met de SSK met daarnaan toegevoegd referentieprijzen.
<li>Functionele levensduur: deze kan worden afgeleid door cijfers te delen over de capaciteit van het huidige kunstwerk, en de huidige en geprognosticeerde capaciteitsvraag van het verkeer zoals beschreven in het Handboek Wegontwerp.
<li>Technische levensduur: dit vraagt om vaststellen van kengetallen per type kunstwerk op basis van resultaten uit het verleden. Daarnaast kan technische restlevensduur worden vastgesteld op basis van onderzoeken, dit kan gestandaardiseerd worden op basis van CROW-CUR 117.
<li>Constructieve veiligheid. Om te voorkomen dat onnodig aanpassingen worden gedaan op bestaande kunstwerken, kan informatie over berekeningen voor constructieve veiligheid worden gestandaardiseerd en gedeeld. Door de uitgangspunten en resultaten van constructieve berekeningen te delen kunnen betere veiligheidsinschattingen worden gedaan voor vergelijkbare kunstwerken en kan voorkomen worden dat onnodig veel aanpassingen worden gedaan. Dit kan worden gestandaardiseerd op basis van de CROW-CUR Aanbeveling 124:2019 Constructieve veiligheid bestaande bruggen en viaducten van decentrale overheden.
</ul>
<li><b>Meerjarenonderhoudsplanningen</b>. Om planningen op elkaar af te stemmen is het delen van meerjarenonderhoudsplanningen van werken waarin tijdelijk minder capaciteit beschikbaar is op het wegennet cruciaal. Hiervoor bestaat nog geen standaard.
</ol>
<li><b>Informatiebehoefte ketenpartners</b>
<ul>Gedetailleerde ontwerp- en aanleginformatie wordt gedeeld met BIM-modellen. Deze zijn nog niet gestandaardiseerd voor civiele kunstwerken. Standaardisatie vindt plaats bij de BIM Basis Infra en de NLCS, waarbij ook aangesloten wordt op IFC. 
</ul>
<li><b>Informatiebehoefte defensie, hulpdiensten en vervoerders</b>
<ul>Gedetailleerde ontwerp- en aanleginformatie wordt gedeeld met BIM-modellen. Deze zijn nog niet gestandaardiseerd voor civiele kunstwerken. Standaardisatie vindt plaats bij de BIM Basis Infra en de NLCS, waarbij ook aangesloten wordt op IFC. 
</ul>
</ul>
<br><br>
<b>Aanbevelingen</b>

De vervangings- en renovatieopgave van civiele kunstwerken in Nederland vraagt om een nationale aanpak met duidelijke regie, uniforme standaarden en structurele financiering. Een landelijk vernieuwingsprogramma met wettelijke borging is noodzakelijk om versnippering in gegevensbeheer te voorkomen en maatschappelijke doelen rond veiligheid, duurzaamheid en bereikbaarheid te waarborgen. Tegelijkertijd zijn concrete bottom-up stappen mogelijk: 

* <b>Aanbeveling 1 Gezamenlijk leertraject vervangings- en renovatieopgave</b>: realiseer een nationaal dashboard waarin gegevens over civiele kunstwerken worden samengebracht en rechtstreeks worden gevoed vanuit assetinformatiesystemen, om prognoses en planningen op nationale schaal te verbeteren.

* <b>Aanbeveling 2 Standaardiseren prognoses en meerjarenonderhoudsplanningen</b>: richt een expertgroep in (gemeenten, provincies, Rijkswaterstaat) om levensduur, vervangingswaarde, onderzoeksgegevens en technische restlevensduur eenduidig vast te leggen, en ontwikkel een standaarddataset voor het delen van meerjarenplanningen.

* <b>Aanbeveling 3 Standaardiseren informatie voor defensie, veiligheidsdiensten en vervoerders</b>: ontwikkel samen met NDW een uniforme standaarddataset met gegevens over doorrijprofielen, draaicirkels, draagkracht en toegangsbeperkingen, afgestemd op IMBOR, Informatiemodel Verkeerstekens en NDW-registraties.

* <b>Aanbeveling 4 Standaardiseren informatie over ontwerp en aanleg</b>: op korte termijn gegevens ontsluiten via inmeten/scannen en koppelen aan IMBOR en NEN-standaarden; op lange termijn ontwerp- en aanleginformatie, inclusief BIM-modellen en materialenpaspoorten, structureel vastleggen en standaardiseren.

Alleen door deze top-down en bottom-up maatregelen te combineren ontstaat een samenhangende, efficiënte en toekomstbestendige informatievoorziening voor de vervangings- en renovatieopgave.