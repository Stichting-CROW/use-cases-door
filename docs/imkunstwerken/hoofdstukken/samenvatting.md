Dit document beschrijft de verkenning naar nut en noodzaak voor het opstellen van een informatiemodel voor civiele kunstwerken, in het kader van de vervangings- en renovatieopgave.

**Use cases**
De fasen van de bouwwerklevenscyclus: ontwikkeling, onderhoud en ontmanteling bevatten steeds vier stappen waarin overheden en ketenpartners steeds informatie aan elkaar overdragen. Dit laat zien dat elke ketenpartner andere informatie nodig heeft voor zijn werkzaamheden. 

1. Functioneel gepland: Asset eigenaar, asset manager (prognoses, beslissingen)
2. Technisch gepland: Ingenieur (detailinformatie ontwerp en constructie, beheer en sloop)
3. Technisch gerealiseerd: Bouw-, Onderhouds-, Sloopbedrijf (detailinformatie uitvoering en materialisatie)
4. Functioneel gerealiseerd: Beheerder, Gebruiker (beschikbaarheid, geschiktheid voor gebruik)

**Stakeholderanalyse**
Volgens het onderzoek naar de staat en benutting van civiele kunstwerken van TNO [[prognose-vernieuwingsopgave-2023]] hebben de stakeholders de onderstaande knelpunten op het gebied van informatie:
* Asseteigenaren
  * Cruciale gegevens voor de prognoses ontbreken bij veel organisaties
  * Gebrek aan informatie over bestaande kunstwerken   en personeelstekorten spelen een rol
* Ketenpartners in ontwerp, productie en aanleg 
  * Informatie-uitwisseling tussen opdrachtgever en opdrachtnemer is niet digitaal gestandaardiseerd
  * Gebrekkige informatie over de omgeving, constructieberekeningen, ontwerp en relisatie van bestaande kunstwerken
* Het Rijk /  Leger en hulpdiensten / burgers
  * Prognoses zijn onderling niet vergelijkbaar 
  * Data voor beoordeling veiligheid, mobiliteit en bereikbaarheid niet landelijk beschikbaar en zeker niet goed gestructureerd voor intelligente systemen en AI, zoals benoemd in de [[Defensie-Strategie-voor-Industrie-en-Innovatie-2025-2029]].

Voor de stakeholders geldt een grote mate van **versnippering van digitale standaaren en initiatieven**. De in dit kader belangrijkste initiatieven waar digitale standaarden of toepassingen daarvan ontwikkeld worden zijn:

* DigiGO beleidsmaatregel 3 > standaardiseren delen van assetinformatie met als doel de renovatie- en vervangingsopgave bevorderen. Trekker: Rijkwaterstaat.
* NEN2767 - IMBOR > standaardiseren beheerinformatie en samenstelling kunstwerken voor conditiescores
* BIM Basis Infra en NLCS >  standaardiseren samenstelling kunstwerken voor ontwerp- en bouwinformatie. 
* AMS Datagedreven beheer > proeftuinen waarin lokaal, met provincies als trekkers, informatie wordt gedeeld voor de vervangings- en renovatieopgave. 

<b>Beheervoorwaarden</b>
Voor beheer is het van belang om diverse stakeholders nauw te betrekken, zoals overheden en marktpartijen, om draagvlak te creëren en gegevensuitwisseling in de hele keten werkbaar te maken. Door middel van lerend ontwikkelen worden gezamenlijke standaarden opgebouwd, gebaseerd op bestaande systemen en praktijkervaring. Het uiteindelijke doel is een uniforme, toegankelijke en schaalbare gegevensuitwisseling die ook voor kleinere partijen haalbaar is, en zo bijdraagt aan een duurzaam informatiesysteem binnen de gebouwde omgeving.
<br><br>
<b>Te standaardiseren informatie</b>

<ul><li><b>Informatiebehoefte assetmanagers</b>
<ol><li><b>Prognoses</b>
<ul><li>Assetinventarisatie: deze kan worden gestandaardiseerd op basis van [=IMBOR=] en de [NEN2767].
<li>Vervangingswaarde, herstelkosten: de economische levensduur kan gestandaardiseerd berekend worden met de SSK met daarnaan toegevoegd referentieprijzen.
<li>Functionele levensduur: deze kan worden afgeleid door cijfers te delen over de capaciteit van het huidige kunstwerk, en de huidige en geprognosticeerde capaciteitsvraag van het verkeer zoals beschreven in het Handboek Wegontwerp.
<li>Technische levensduur: dit vraagt om vaststellen van kengetallen per type kunstwerk op basis van resultaten uit het verleden. Daarnaast kan technische restlevensduur worden vastgesteld op basis van onderzoeken, dit kan gestandaardiseerd worden op basis van CROW-CUR 117.
<li>Constructieve veiligheid. Om te voorkomen dat onnodig aanpassingen worden gedaan op bestaande kunstwerken, kan informatie over berekeningen voor constructieve veiligheid worden gestandaardiseerd en gedeeld. Door de uitgangspunten en resultaten van constructieve berekeningen te delen kunnen betere veiligheidsinschattingen worden gedaan voor vergelijkbare kunstwerken en kan voorkomen worden dat onnodig veel aanpassingen worden gedaan. Dit kan worden gestandaardiseerd op basis van de CROW-CUR Aanbeveling 124:2019 Constructieve veiligheid bestaande bruggen en viaducten van decentrale overheden.
</ul>
<li><b>Meerjarenonderhoudsplanningen</b>. Om planningen op elkaar af te stemmen is het delen van meerjarenonderhoudsplanningen van werken waarin tijdelijk minder capaciteit beschikbaar is op het wegennet cruciaal. Hiervoor bestaat nog geen standaard.
</ol>
<li><b>Informatiebehoefte ketenpartners in ontwerp, productie en aanleg </b>
<ul>Gedetailleerde ontwerp- en aanleginformatie wordt gedeeld met BIM-modellen. Deze zijn nog niet gestandaardiseerd voor civiele kunstwerken. Standaardisatie vindt plaats bij de BIM Basis Infra en de NLCS, waarbij ook aangesloten wordt op IFC. 
</ul>
<li><b>Informatiebehoefte defensie, hulpdiensten en vervoerders</b>
<ul>Gedetailleerde ontwerp- en aanleginformatie wordt gedeeld met BIM-modellen. Deze zijn nog niet gestandaardiseerd voor civiele kunstwerken. Standaardisatie vindt plaats bij de BIM Basis Infra en de NLCS, waarbij ook aangesloten wordt op IFC. 
</ul>
</ul>


<b>Aanbevelingen</b>

* **Aanbeveling 1 – Nationale regie**: Richt een wettelijk verankerd, landelijk vernieuwingsprogramma op met centrale regie, uniforme informatiestandaarden, structurele financiering, verplichte deelname van alle asseteigenaren en ketenbrede digitale assetmanagementmethoden, zodat de vervangings- en renovatieopgave gecoördineerd, efficiënt en duurzaam wordt uitgevoerd. Dit is ook de enige manier om bredere vraagstukken, zoals een AI-ready assetinformatievoorziening voor het leger, goed te kunnen adresseren.  

***Wie heeft de regie?***
Elke gemeente, waterschap, provincie is een  die zelf bepalen waar tijd, geld en middelen aan bestaad worden, welke standaarden gebruikt worden en welke ICT middelen ingekocht worden. Rijkswaterstaat (en ProRail) zijn zelfstandige bestuursorganen die ook zelfstandig beslissingen nemen. De ministeries Binnenlandse Zaken, Infrastructuur en Waterstaat en Volkshuisversting en Ruimtelijke ordening hebben allen belang bij goed functionerende civiele kunstwerken. Geen van deze organen heeft een natuurlijke regierol. Op goedbedoelde manier worden in allerlei samenwerkingsverbanden en bij verschillende standaardisatie-organisaties datastandaarden gemaat rondom civiele kunstwerken. Omdat data en digitalisering vragen om standaardisatie en schaalgrootte, leidt dit ertoe dat het niemand lukt om grote veranderingen teweeg te brengen. 
Hieronder staat een roadmap beschreven die logisch lijkt, voor het geval alle overheidsorganen samenwerken, er gezorgd wordt voor strcuturele financiering voor beheer van standaarden en alle organen in gaan zetten op dezelfde ontwikkeling zodat softwareleveranciers een businesscase hebben om investeringen te doen.

***Roadmap op basis van nationale regie***
De aanbevelingen in dit rapport geven een roadmap die alleen uitvoerbaar is als alle lokale, regionale en nationale (semi-)overheden optimaal zouden samenwerken en gezamenlijk ontwikkelingen zouden financieren en perspectief zouden bieden aan de softwareleveranciers om te investeren in informatievoorzieningen rondom civiele kunstwerken. Daarom wordt vervolgens aambevolen om met het budget vanuit KPBBI te starten met de eerste stap uit de roadmap die haalbaar is en de grotere ontwikkelingen nog even over te slaan.  

* **Aanbeveling 2 – Bottom-up strategie**: Zolang nationale regie ontbreekt, kan CROW kennisontwikkeling en -uitwisseling met lokale en regionale partijen verzorgen. De meerwaarde ligt in de samenwerking met opdrachtgevers én opdrachtnemers die gezamenlijk kunnen bepalen welke vraagstukken als eerste moeten worden opgepakt (collectieve kennisagenda) en welke informatie daarbij kan worden uitgewisseld binnen de beperkingen van bestaande systemen. Dit zorgt voor kleine stappen in de goede richting, bij gebrek aan financiering voor een digitale transitie waarmee grote stappen gezet kunnen worden.

<b>Plan van aanpak 2026: Collectieve kennisagenda vervangings- en renovatieopgave</b>

* **Datagedreven leertraject**: Om de informatiepositie voor de vervangings- en renovatieopgave te versterken, is het van belang standaarden en standaarddatasets niet alleen te ontwikkelen, maar deze ook direct een concreet doel te geven. Werk samen aan een collectieve kennisagenda, waarbij leervragen worden vertaald naar standaard datasets waarmee een vraagstuk in kaart kan worden gebracht. Dit leertraject kan ondernomen worden in samenwerking met het project Datagedreven Beheer van het AMS Instituut, onderdeel "Samen SLimmer Renoveren en Vervangen", zodat de datastandaarden direct kunnen worden getoetst aan de leervragen uit de praktijk. Initiatief voor dit leertraject ligt bij het AMS instituut en het Project Datagedreven Beheer van het Consortium Toekomstbestendige leefomgeving.

* **Betere data-uitwisseling**: Om te zorgen dat de (semi-)-overheden steeds over de actuele data beschikken van hun civiele kunstwerken zal moeten worden gewerkt aan standaardisering van de data die vanuit de markt geleverd wordt, te beginnen met (a) de basisbehoefte voor renovatie- en onderhoudsbeslissingen en (b) de onderzoeken en inspecties vanuit de CUR-117 die rechtstreeks informatie leveren over de staat van een kunstwerk. Daarom is de aanbeveling om een werkgroep te beginnen waarin marktpartijen en overheden samen de uit te wisselen informatie standaardiseren in aanvulling op de Beheersystematiek Kunstwerken en de CUR-117. Beide kennisproducten komen daarbij beter op elkaar aan te sluiten. Standaardisatie van datasets en termen vinden plaats via het Informatiemodel IMBOR en samenhangende datastandaarden daaromheen. Dit project wordt in 2026 opgestart onder de vlag van het DOOR-progamma.