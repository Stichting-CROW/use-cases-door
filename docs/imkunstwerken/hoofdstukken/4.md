# Informatiebehoefte en bestaande standaarden

## Inleiding
Dit hoofdstuk geeft een overzicht over de informatiesoorten uit de use cases, en inventariseert in welke standaarden deze informatiebehoefte beschreven is. Het gaat om de informatie die in het informatiemodel kan worden opgenomen.

## Strategische doelen

### <a>Functionele levensduur civiele kunstwerken</a>
Op het hoofdwegennet is een aanzienlijk deel van de kunstwerken gedimensioneerd op een veel lagere hoeveelheid verkeer en belastingen dan de huidige situatie. Vanuit de strategische doelen moet blijken welke kunstwerken aangepast of vervangen moeten worden vanuit functioneel oogpunt: verhogen belastbaarheid en/of capaciteit. Een omgekeerde optie is uiteraard het beperken van de belastingen op een kunstwerk, waardoor dit langer meekan. Om deze informatie eenvoudig mee te kunnen geven op nationaal niveau kan een functionele levensduur worden meegegeven. 

## Prognoses

### <a>Assetregistratie civiele kunstwerken</a>
De assetregistratie civiele kunstwerken bevat de taxonomie en bouwjaar/leeftijd van het areaal uit het onderzoek naar de staat en benutting van civiele kunstwerken van TNO [[prognose-vernieuwingsopgave-2023]] waarbij de taxonomie beschreven wordt als:
> "...de hiërarchische indeling van het areaal en onderverdeling in type objecten, is het van belang om de (fysieke) kenmerken van het areaal op te nemen. Zoals het bouwjaar, het type constructie en het aantal (vierkante) meters waaruit een object bestaat en de (hoofd) materiaalsoort waaruit het is opgebouwd, zoals hout, staal, beton of metselwerk. Het registreren van de fysieke kenmerken van het areaal is nodig om de juiste <a>kostenkengetallen</a> te kunnen kiezen om daarmee de <a>vervangingswaarde</a> te kunnen berekenen."

#### <a>IMBOR</a>
Het Informatiemodel Beheer Openbare Ruimte (<a>IMBOR</a>) beschrijft de objecttypen die voorkomen in de openbare ruimte en de vaste objectgegevens die nodig zijn voor het beheer hiervan. De informatie over kunstwerken die hierin staat is grotendeels administratief van aard en met enekele functionele en geometrische kenmerken. Zie hier bijvoorbeeld de [Overbrugging in de IMBOR viewer](https://data.crow.nl/imbor/def/990a55c9-8181-47ed-b1c3-e01446792adc). In het IMBOR staat een deel van de informatie die nodig is al beschreven, waaronder aanlegjaar, bouwjaar en levensduur voor het vervangingsjaar.

### <a>Technische levensduur civiele kunstwerken</a>
De technische levensduur van civiele kunstwerken is volgens het onderzoek naar de staat en benutting van civiele kunstwerken van TNO [[prognose-vernieuwingsopgave-2023]] nodig bij het standaardiseren van de prognose voor de vernieuwingsvraag van kunstwerken: 
>  "Voor het maken van een prognose is het nodig dat per type object wordt bepaald wat de  technische levensduur is. Dit kan door gebruik te maken van kengetallen of door gebruik te maken van inschattingen van experts, al dan niet op basis van tussentijdse inspectie. In het laatste geval zal er doorgaans sprake zijn van een restlevensduur. De technische levensduur zal in de regel per type object en/of hoofdmateriaalsoort verschillen."


#### NEN 2767
[[NEN2767]] is dé norm voor conditiemeting van gebouwen, infrastructuur en andere beheerobjecten. Hiermee kan gestuurd worden op prestatie-eisen, zodat een eigenaar of beheerder inzicht heeft in de aanwezige gebreken en weet welke risico’s hij loopt als die niet worden opgelost. De norm zorgt ervoor dat inspecteurs betrouwbare informatie aanleveren waardoor meerjarenprogramma’s kunnen worden ontwikkeld. Hiermee krijgt de eigenaar/beheerder input voor zijn beleid en kan zo ook richting geven aan het stellen van prioriteiten voor herstel van gebreken. Zo is er grip op de technische toestand, de risico’s en kosten op korte en lange termijn. Voor het kunnen bepalen van de restlevensduur is informatie nodig die is gebaseerd op de decompositiebeschrijving bij de NEN [[NEN2767]], een informatiemodel hiervan is reeds in ontwikkeling bij de NEN.


#### NEN2767 - IMBOR
In het Bestuursakkoord Digitale Gebouwde Omgeving '27 onder beleidsmaatregel 3 [externe link](https://www.digigo.nu/digitaal-uitwisselen-areaalinformatie-rijkswaterstaat/) wordt gewerkt aan een aansluiting tussen NEN 2767-4 en IMBOR. 


#### Kengetallen technische levensduur
Er bestaat geen informatiemodel voor kengetallen voor technische levensduur. 


### <a>Vervangingswaarde</a>


#### Fysieke kenmerken conform IMBOR
Voor het bepalen van de vervangingswaarde is kennis nodig van de fysieke kenmerken zoals vastgelegd in het [=IMBOR=], denk aan lengte, breedte en hoogte van onderdelen van de constructie waarvoor een prijs bepaald moet worden.  

### <a>Kostenkengetallen</a> voor de <a>vervangingswaarde</a>


#### Standaard Systematiek Kostenramingen (SSK). 
Voor het bepalen van de vervangingswaarde kan de Standaard Systematiek Kostenramingen (SSK) gebruikt worden als basis. Hierbij is dan wel een publicatie als informatiemodel nodig om landelijke informatie te kunnen delen. Door stakeholders moet dan bepaald worden of alle (semi-)overheden zelf kostenkengetallen kunnen aanleveren, of gewerkt moet worden met nationale [=kostenkengetallen=].


## Constructieve veiligheid
Voor het beoordelen van constructieve veiligheid zijn BIM-modellen nodig van de constructie met daarbij informatie over de gewenste maximale belastbaarheid vanuit verkeers- en defensiedoeleinden, om constructieve veiligheid te kunnen berekenen. Voor BIM-modellen met deze informatie zijn zowel IFC als een ontwerpclassificatie nodig. 

### IFC
IFC 4.3 (Industry Foundation Classes versie 4.3) is een open BIM-standaard ontwikkeld door buildingSMART en gericht op het modelleren van infrastructurele werken, waaronder kunstwerken zoals bruggen, viaducten, tunnels en sluizen. Het biedt uitgebreide ondersteuning om deze objecten niet alleen geometrisch, maar ook semantisch en functioneel vast te leggen.De samenstelling uit componenten en bouwdelen kan worden vastgelegd, evenals ruimtelijke positionering langs een as van een weg of spoorweg,  en functionele informatie zoals materiaal (beton, staal), belastingklasse, onderhoudsstatus, gebruiksfunctie (verkeer, spoor, voetgangers). 
IFC wordt in de ontwerp - en bouwfase gebruikt voor samenwerking tussen architect, constructeur en civiel ingenieur. In de beheerfase kan het worden gebruikt om inspectiedata en levensduur te koppelen aan onderdelen.

Dit is nog in de ontwikkelfase. Niet alle BIM-software ondersteunt IFC 4.3 nog volledig (of stabiel). Hoewel opdrachtgevers (zoals RWS en ProRail) er klaar voor zijn of aan het experimenteren zijn, is de keten (aannemers, toeleveranciers) nog bezig met adoptie. Dit geldt ook voor de beheersoftware (assetmanagementsystemen), die nog niet met IFC 4.3 werken maar vaak nog met 2D kaarten. 

Er is nog geen volledige en breed gedragen Nederlandse Model View Definition (MVD) voor kunstwerken.

De mapping tussen NLCS (Nederlandse CAD Standaard) en IFC 4.3 is in een vroeg stadium van ontwikkeling. In het Bestuursakkoord Digitale Gebouwde Omgeving '27 onder beleidsmaatregel 3 [externe link](https://www.digigo.nu/digitaal-uitwisselen-areaalinformatie-rijkswaterstaat/) wordt gewerkt aan een digideal om dit mogelijk te maken. 

> **Raakvlak met het Informatiemodel Kunstwerken**: de aansluiting op IFC 4.3 is nodig om ontwerp- en bouwgegevens over het kunstwerk te kunnen vastleggen en concstructieve berekeningen te kunnen uitvoeren voor afwegingen in de de vervangings- en renovatieopgave. 

## Ontwerpclassificatie: NLCS
De Nederlandse CAD Standaard (NLCS) is de nationale standaard voor het 2D tekenen van civiele objecten in de ontwerp- en voorbereidingsfase. De NLCS is vooral bedoeld voor uitwisseling van technische CAD-tekeningen, waarbij objectinformatie wordt gekoppeld aan lagen en codes volgens een vaste systematiek. Deze standaard is breed ingeburgerd in de Nederlandse GWW-sector en wordt veel gebruikt door ontwerpers, ingenieursbureaus en opdrachtgevers zoals gemeenten, waterschappen en Rijkswaterstaat. 

De NLCS richt zich op 2D representatie en is sterk geoptimaliseerd voor besteksvoorbereiding en uitvoering, met nadruk op eenduidige communicatie tussen ontwerp en uitvoering. Binnen het domein van kunstwerken wordt NLCS gebruikt om onderdelen van bruggen, viaducten en sluizen eenduidig te tekenen en benoemen, inclusief maatvoering en materiaaltype.

Er ontstaat steeds meer behoefte om NLCS en BIM op elkaar aan te laten sluiten. De integratie met IFC 4.3 is hierbij een belangrijke stap, omdat datamodel-gedreven werken de voorkeur krijgt in digitale samenwerking. De mapping tussen NLCS-objectcoderingen en IFC-objecttypes (zoals IfcSlab, IfcBeam, IfcFooting) is echter nog in ontwikkeling.

Raakvlak met het Informatiemodel Kunstwerken: de NLCS biedt een brug tussen traditionele 2D tekenpraktijk en het objectgeoriënteerde modelleren dat nodig is voor digitale samenwerking. Om de aansluiting met het Informatiemodel Kunstwerken en IFC 4.3 te versterken, is harmonisatie tussen NLCS, het IMK en IFC nodig, zodat ontwerpgegevens zowel in 2D (tekening) als 3D (model) eenduidig en herbruikbaar zijn.




## CROW Beheersystematiek Kunstwerken

## CROW-CUR-117
Handboek Inspectie Opleggingen, Conform CUR-Aanbeveling 117