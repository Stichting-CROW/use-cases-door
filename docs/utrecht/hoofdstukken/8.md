# Conclusies en aanbevelingen

## Advies Aanleveren beheerinformatie voor ontwerp

<figure>
<img src="../images/datadienst-beheerinformatie-nlcs.png" alt="visuele weergave van de datadienst tussen assetinformatiesysteem met minimale dataset realisatie en ontwerp, uitwisselen dataset van projectgebed en de nlcs-applicatie die deze transformeert naar een NLCS-tekening" width="100%"> 
<figcaption>Automatisering levering beheerinformatie voor ontwerp</figcaption>
</figure>

> <b>Conclusie 1</b>. Het is wenselijk om te kunnen controleren of er voldoende informatie beschikbaar is over de assets om te kunnen ontwerpen en realiseren. IMBOR beschrijft welke informatie kán worden vastgelegd, maar stelt bijna niets verplicht. Er is daarom een aanvulling gewenst: het vaststellen van de minimale beheerinformatie die geleverd moet worden aan een project.

<p><b>Aanbevelingen Utrecht: </b> <ol><li>Controleer voor elk project of alle gewenste informatie over de assets beschikbaar is. Dit kan worden geautomatiseerd omdat de data beschikaar is via het centrale assetinformatiesysteem. Werk hiervoor samen met de afdeling stadingenieurs, die de datasets en tekeningen als eerste verwerken in een bestekstekening.
<li>Zorg ervoor dat bij de bestekstekening direct een besteks-revisiedataset beschikbaar is als voorbeeld voor de aannemer; als gebouwd wordt volgens het bestek hoeft alleen de gerealiseerde locatie worden te worden ingemeten door de aannemer, en kan de rest van de data onveranderd worden overgenomen in de revisiedataset van de aannemer. 
<li>Sommige afdelingen zijn van plan om zowel zowel een CAD-tekening te beheren en te gebruiken voor projecten als data in het centrale assetinformatiesysteem te zetten. Dit kan leiden tot tegenstrijdigheden en het niet tijdig  detecteren van gebreken in de centrale assetinformatie. Het advies is om de informatie altijd rechtstreeks te betrekken uit het centrale assetinformatiesysteem, en na het project hier weer in te verwerken.</ol></p>

<p><b>Aanbeveling DOOR-programma:</b> Zorg ervoor dat dit geen maatwerk wordt per gemeente, maar standaardiseer een generieke <b>"Minimale dataset assetinformatie voor ontwerp en realisatie"</b>.</p>


> <b>Conclusie 2</b>. Het is wenselijk om een selectie van de beheerinformatie te kunnen leveren vanuit een centraal assetinformatiesysteem op basis van de <b>grenzen van het projectgebied</b>.

> <b>Conclusie 3</b>. Het is wenselijk de beheerinformatie te kunnen omzetten naar een NLCS-tekening. Dit is mogelijk op basis van het alignment tussen NLCS en IMBOR. Enkele onderdelen, zoals putnummers en BOB-hoogtes van rioleringen komen los op tekening, die nabewerkt kan worden als teksten over objecten heen zijn geplaatst. 

<p><b>Aanbeveling Utrecht:</b> Automatiseer dit vanuit het centrale assetinformatiesysteem, zodat projecten ondersteund worden bij het opstarten. Onderzoek of gebruik kan worden gemaakt van de SPARQL-functie en daarin een projectgebied kan worden afgebakend. Onderzoek of de data kan worden omgezet naar geo-informatie in een uitwisselformaat dat ingelezen kan worden door je huidige NLCS-applicatie. </p>

<p><b>Aanbeveling DOOR-programma:</b> Zorg ervoor dat de levering van de bestaande situatie voor het project geen maatwerk wordt per gemeente, maar standaardiseer een generieke <b>"Datadienst assetinformatie projectgebied"</B> samen met de leveranciers van beheersystemen die de dataset aanbieden, en de leveranciers van de NLCS-applicaties die de dataset afnemen. </p>




## Advies Detecteren mutaties en bijwerken assetinformatie

<figure>
<img src="../images/datadienst-revisie.png" alt="visuele weergave van de datadienst tussen assetinformatiesysteem met minimale dataset revisie, uitwisselen dataset nieuwe situatie projectgebed en de nlcs-applicatie die een NLCS-revisietekening kan leveren met een revisiedataset erbij" width="100%"> 
<figcaption>Automatisering levering revisies aan beheerder</figcaption>
</figure>


4. **Objectinformatie aparte dataset**

> <b>Conclusie 4</b>. De revisietekening kan niet geautomatiseerd worden omgezet naar objectinformatie. Hierbij is te veel interpretatie van de tekening nodig, en selectie en deselectie van relevante objecten. Het is wenselijk om te zorgen dat bij een object in de NLCS-revisietekening ook een revisiedataset wordt opgesteld door een CAD-specialist. 

> <b>Conclusie 5</b>. Om handwerk te voorkomen bij het leveren van de revisiedataset, is het gewenst dat bij de NLCS-tekening van de bestaande situatie ook objectinformatie van de beheerder wordt meegeleverd. Minimaal is het leveren van de objectidentificatie van het beheerobject.

> <b>Conclusie 6</b>. Bij een NLCS-tekening kan op dit moment geen assetinformatie worden uitgewisseld die niet in de laagnaam zit, omdat met verschillende CAD-pakketten gewerkt wordt die hiervoor geen open uitwisselformaat kennen.  

<p><b>Aanbeveling Utrecht: </b> Lever de objectinformatie van de bestaande objecten in een eenvoudig formaat mee bij de NLCS-tekening van de bestaande situatie, bijvoorbeeld als tabel of in een open geo-formaat. Vraag, naast de revisietekening, een datalevering van de objecten. Ga hierbij niet veel automatiseren maar beperk de hoeveelheid informatie die gevraagd wordt zodat het handmatig invullen van de objectinformatie haalbaar is. Werk hiervoor samen met de afdeling stadingenieurs, die de geleverde revisietekening en inmeting van de aannemer kunnen helpen verwerken tot de revisiedataset.</p>

<p><b>Aanbeveling DOOR-programma:</b> Zorg ervoor dat de technische invulling van de levering van een revisiedataset geen maatwerk wordt per gemeente, maar standaardiseer een generieke <b>"Datadienst revisie"</B> samen met de leveranciers van nlcs-applicaties die de dataset aanbieden, en de leveranciers van de beheersystemen die de dataset afnemen. De inhoud van de dataset kan variëren, maar hoe dit wordt uitgewisseld ligt dan vast. Maak afspraken met de NLCS-leveranciers over een <b>NLCS-afspraak objectinformatie bij NLCS-tekening</b> waarmee de objectinformatie samen met de tekening kan worden uitgewisseld. De dataset kan mogelijk refereren aan de CAD-objecten in de NLCS-tekening. </p>
