# Conclusies en aanbevelingen

De conclusies worden per processtap weergegeven.


### Conclusie en aanbeveling stap 1 aanleveren beheerinformatie

<table class="proces-tabel">
    <tr>
        <td>Inkomende informatie</td>
        <td></td>
        <td class="col-3-white">Processtap</td>
        <td></td>
        <td>Uitgaande informatie</td>
        <td>Rol</td>
        <td>Doel</td>
    </tr>
    <tr>
        <td>Assetinformatie van de beheerder op basis van IMBOR + grenzen projectgebied</td>
        <td>&rarr;  <!-- → --></td>
        <td class="col-3-blue">Aanleveren beheerinformatie</td>
        <td>&rarr;  <!-- → --></td>
        <td>NLCS-tekening van het rioleringgstelsel van het projectgebied met objectinformatie van beheerder</td>
        <td>B</td>
        <td>Bestaande situatie voor ontwerp <br></td>
    </tr>
</table>

1. **Conclusie**: er is behoefte om assetinformatie van een projectgebied te kunnen exporteren uit het assetinformatiesysteem. **Aanbeveling**: maak een generieke **"Datadienst assetinformatie projectgebied"** die alle leveranciers van beheersystemen aanbieden. 
2. **Conclusie**: het is met de alignment tussen NLCS en IMBOR/GWS mogelijk om een automatische transformatie naar een open geoformaat (in dit geval Geopackage) te maken van de assetinformatie op basis van IMBOR, waarbij de objecten een laagnaam op basis van NLCS meekrijgen. Daarbij is de kanttekening dat informatie die in CAD als los object op een aparte laag staat, zoals de "BOB-hoogte van een rioolleiding" nu alleen als attribuut-informatie te vinden is bij de desbetreffende rioolleiding. **Aanbeveling**: maak afspraken met de NLCS-leveranciers over een **Export beheerinformatei naar CAD** aanvulling op de NLCS-standaard waarmee assetinformatie die volgens de "Datadienst assetinformatie projectgebied" wordt geleverd kan worden ingelezen als CAD-tekening, met als basis de alignment tussen NLCS en IMBOR/GWSW. 
3. **Conclusie**: in een NLCS-tekening kan op dit moment geen assetinformatie worden opgenomen die niet in de vlaagnaam zit. Waaronder het unieke object-id van de asset van de beheerder, of andere attributen en relaties van het object. **Aanbeveling**: maak afspraken met de NLCS-leveranciers over een **Koppeling objectinformatie aan een NLCS-tekening** waarmee aanvullende assetinformatie kan worden uitgewisseld bij een tekening. 


## Kanttekening revisie uit tekeningen halen
In het beoogde proces wordt de beheerinformatie geleverd als een NLCS-tekening voor het project, in het experiment wordt in één keer overgestapt naar de oplevering van de revisietekening, zonder alle tussenstappen van ontwerp, bestekstekening en uitvoeringstekeningen die in een project gangbaar zijn. Dat betekent ook, dat het experiment niet kan onderzoeken welke impact het ontwerpen en opleveren op basis van beheerinformatie heeft op het werk van de ontwerper. Daarnaast is ook de vraag of de ontwerper degene is die de objectinformatie het beste kan aanleveren. Mogelijk is de objectinformatie reeds beschikbaar in andere systemen van de opdrachtnemer, zit deze impliciet in de laag- en symboolnamen in de tekening of wordt deze informatie aangeleverd door iemand zonder kennis van CAD. Dit wordt als grote kanttekening geplaatst door de expertcommissie van NLCS bij de oplossingen van zowel gemeente Utrecht als eerder de gemeente Dordrecht zoals beschreven in [Externe link: Verkenning uitwisseling informatie tussen project en beheer](https://docs.crow.nl/use-cases-door/project-beheer/).
