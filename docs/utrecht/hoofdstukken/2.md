# Inleiding

## Aanleiding

De CORE gemeenten, Stichting RIONED en CROW hebben de handen ineen geslagen in het [=DOOR-programma=] om voor de sector assetmanagement ​te komen tot een gemeenschappelijke informatiebasis met het volgende doel: ​

> In 2030 beschikken Assetmanagers en hun (keten)partners in de openbare ruimte en infrastructuur over een samenhangend stelsel objectstandaarden in de leefomgeving om de data over hun beheerde assets efficiënt op orde te houden en uit te wisselen.​

Een deel van de objectstandaarden is al uitgewerkt en worden toegepast in diverse (keten) werkprocessen. Het DOOR-programma richt zich op de ontwikkeling van de ontbrekende standaards en uitwisselingsprotocollen, zodat een samenhangend stelsel ontstaat. Daarom is de focus van DOOR gericht op: 

* Ontwikkeling van ontbrekende informatiemodellen en onderliggende ontologieën.  
* Ontwikkeling van mappings tussen informatiemodellen, die de samenhang verbeteren. 
* Ontwikkeling van afspraken voor de uitwisseling van data binnen (keten)werkprocessen. 

 
## Gebruik van use cases

Use cases zijn het mechanisme om tot de kern door te dringen van de behoefte van de assetmanagers en hun ketenpartners. De keuze van deze use cases is kritisch, omdat de oplossing niet alleen geschikt moet zijn voor de specifieke situatie, maar ook generiek toepasbaar binnen de sector en daarmee een bijdrage leveren aan het programma DOOR. 

Use cases zijn essentieel om tot praktijkgerichte resultaten te komen. Door middel van use cases uit de praktijk wordt geëxperimenteerd met nieuwe en aanvullende vastlegging van informatie om de ambitie van DOOR waar te maken.  


## Werkwijze 

De CORE-gemeenten leveren daartoe use cases, waaruit de  informatiebehoefte blijkt, die in de praktijk leeft.​ Dit gebeurt in workshops die uitgaan van een proces van ‘lerend een gezamenlijke informatiebasis ontwikkelen & verankeren’​. Beleids- cq vraagstukinhoudelijk & geo-data-experts van betrokken organisaties samen aan tafel​, over silo’s heen leren samenwerken​, elkaar, elkaars werksituatie en uitdagingen leren kennen en begrijpen​, een gemeenschappelijke taal ontwikkelen​. Een manier van werken ontwikkelen waarop we interdisciplinair en met stakeholders kunnen samenwerken​.

CROW ontwikkelt met de CORE gemeente de logische structuur en data-deel-afspraken die nodig zijn om invulling te geven aan de informatiebehoeften binnen de use case. ​

In een experimenteeromgeving wordt middels prototyping het resultaat beproefd, in samenwerking met marktpartijen, zodat er werkbare standaarden ontstaan, die softwareleveranciers kunnen toepassen.​

Het resultaat wordt vastgelegd in de [DOOR-referentiearchitectuur](https://docs.crow.nl/referentie-architectuur/framework/)

## Use case Utrecht
De gemeente Utrecht is gestart met een groot project voor het op orde brengen van de informatievoorziening van het fysieke domein van de gemeente. Dit heeft al geresulteerd in een centrale database waarin de assetinformatie op basis van IMBOR en de NEN 2660-2 ontsloten is voor gebruik in applicaties. De areaalbeheerapplicatie van de gemeente Utrecht is aangesloten op deze centrale informatievoorziening. Deze aansluiting is net voltooid en kent de nodige kinderziekten, omdat men van een GIS-georienteerde manier van data over objecten verzamelen moet schakelen naar een informatiemodel op basis van de NEN 2660-2. 
<br><br>
Naast het gebruik van de centrale database wordt voor sommige assets ook nog gewerkt met beheer van de assets op basis van CAD-tekeningen, waarbij deze tekeningen als bron worden gezien door de beheerder. Dit is het geval voor verkeersregelinstallaties. Bij de rioleringen daarentegen is wel de bedoeling om de centrale database als bron te gaan gebruiken.
<br><br>
Bij elke verandering binnen de gemeente verandert de data, binnen projecten gaat het om grote hoeveelheden data die door aannemers en bureaus in de vorm van revisiebestanden aangeleverd worden. Voor rioleringen is de bedoeling om NLCS-tekeningen van de bestaande situatie uit te leveren uit de centrale informatievoorziening, en mutaties vanuit de opgeleverde NLCS-revisietekeningen weer te verwerken in de centrale informatievoorziening.

## totstandkoming advies
In ntb werksessies van juni 2025 tot en met november 2025 heeft een werkgroep van gemeente Utrecht uitgewerkt hoe het revisieproces in Utrecht verloopt voor rioleringen en openbare verlichting, en welke automatiserings- en digitaliseringsmogelijkheden er zijn. 

Op ntb heeft een grotere groep collega’s van stadsbeheer, projecten en de geo-afdeling in een werksessie meegedacht over ....

## Leeswijzer
De use case wordt onderbouwd in een use case canvas, waar de met de gemeente samen vastgestelde onderwerpen aan bod komen in de volgende hoofdstukken: 

3. <b>De toegevoegde waarde</b> wat oplossen en waarom​ (huidige situatie)
4. <b>Belanghebbenden, wensen en verwachtingen</b> met wie, voor wie en waartoe
5. ​<b>Het ontwerp​</b> op welke manier met het vraagstuk aan de slag (gewenste situatie)
6. ​<b>User stories​</b> wensen en behoeften gebruikers​
7. <b>Verfijnen user stories & bouwen experimenteer-omgeving </b> incl. ontbrekende informatiemodellen
8. <b>Evalueren experiment & leerpunten​</b> de toepassing en borging​



<figure>
<img src="../images/analyse-use-cases.jpg" alt="visuele weergave van de 6 onderwerpen van het use case canvas, zoals beschreven in de tekst">
<figcaption>De onderwerpen van het use case canvas</caption>
</figure>