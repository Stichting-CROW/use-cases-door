
# Vraag & Antwoord 

## 1. Subtypering

**Vraag:** Objecttypen met als functie om fauna te huisvesten, te beschermen, te geleiden etc. zitten verspreid:

* onder *VegetatieObject* (bijv. Keverbank)
* onder *Hek* (bijv. Faunaraster)
* onder *Kunstwerk - Faunavoorziening* (bijv. Oeverzwaluwwand)

We hadden deze drie objecttypen elders verwacht, bijvoorbeeld als subtype van *Faunameubilair* of *Faunaverblijfplaats*. Waarom is gekozen voor de huidige subtypering? Wij zouden deze drie objecttypen onder *Faunameubilair* of *Faunaverblijfplaats* scharen.

**Antwoord:** Het is vooral de vraag waarom dit voor jullie problematisch is. Jullie hebben immers een eigen taxonomie. De huidige indeling is gebaseerd op expert judgement en bestaande marktpraktijken.

---

## 2. Mapping

**Vraag:** We overwegen om de mate van gelijkenis (bijv. breder, smaller, subtypeVan, gelijkAan) vast te leggen tussen onze objecttypebibliotheek in Relatics en externe standaarden (zoals IMBOR). Welke extra gebruikswaarde of use case levert deze informatie op?

**Antwoord:** Het vastleggen van deze relaties kan waardevol zijn voor:

* **Herleidbaarheid:** Begrijpelijkheid van de interne bibliotheek.
* **Interoperabiliteit:** Automatische conversies tussen standaarden.
* **Analyse:** Mogelijkheid om verschillen en overeenkomsten te rapporteren.

Zie ook: https://docs.crow.nl/ontology-alignment/whitepaper/#ontology-matching.

---

## 3. Straatmeubilair

**Vraag:** De definitie van *Straatmeubilair* is vrij generiek terwijl de naam specifiek is. Waarom is deze term gekozen als verzamelnaam?

**Antwoord:** Omdat de term herkenbaar is in de markt.

**Vraag:** Waarom is *Faunameubilair* een subtype van *Straatmeubilair*? Hierdoor erft het kenmerken zoals Serienummer en Transponder, die niet altijd relevant zijn.

**Antwoord:** De vraag is waarom dat problematisch is. Het is op basis van expert judgement gedaan. Of deze kenmerken relevant zijn, kan per toepassing verschillen.

---

## 4. Eén concept, meerdere geometrieën

**Vraag:** Hoe gaan we om met het probleem dat één objecttype (bijv. Faunatunnel, Haag, Faunaduiker) afhankelijk van afmetingen twee geometrieën moet hebben voor de BGT? Bijvoorbeeld:

* < 0,3 m: lijn
* ≥ 0,3 m: vlak

Omdat IMBOR is gemapt op IMGeo (voor BGT), vroegen we ons af hoe dit is opgelost.

**Antwoord:** IMBOR heeft een geometrie-addendum (optioneel). Daarin staat per objecttype welke geometrie gewenst is. Eén geometrie is verplicht, de rest optioneel.
